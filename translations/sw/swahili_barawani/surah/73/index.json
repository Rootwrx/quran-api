{
  "result": [
    {
      "id": "5476",
      "sura": "73",
      "aya": "1",
      "arabic_text": "يَٰٓأَيُّهَا ٱلۡمُزَّمِّلُ",
      "translation": "Ewe uliye jifunika!",
      "footnotes": "Ewe uliye jigubika kwa nguo zako!"
    },
    {
      "id": "5477",
      "sura": "73",
      "aya": "2",
      "arabic_text": "قُمِ ٱلَّيۡلَ إِلَّا قَلِيلٗا",
      "translation": "Kesha usiku kucha, ila kidogo tu!",
      "footnotes": "Inuka kwa ajili ya Swala usiku kucha, ila kidogo tu!"
    },
    {
      "id": "5478",
      "sura": "73",
      "aya": "3",
      "arabic_text": "نِّصۡفَهُۥٓ أَوِ ٱنقُصۡ مِنۡهُ قَلِيلًا",
      "translation": "Nusu yake, au ipunguze kidogo.",
      "footnotes": "Simama nusu ya usiku, au punguza kidogo katika hiyo nusu mpaka ifikie thuluthi,"
    },
    {
      "id": "5479",
      "sura": "73",
      "aya": "4",
      "arabic_text": "أَوۡ زِدۡ عَلَيۡهِ وَرَتِّلِ ٱلۡقُرۡءَانَ تَرۡتِيلًا",
      "translation": "Au izidishe - na soma Qur'ani kwa utaratibu na utungo.",
      "footnotes": "Au zidisha kwenye nusu mpaka ifikie thuluthi mbili. Na soma Qur'ani kwa pole pole ukibainisha harufi, na pa kusita usite, pasiwe na nuksani yoyote."
    },
    {
      "id": "5480",
      "sura": "73",
      "aya": "5",
      "arabic_text": "إِنَّا سَنُلۡقِي عَلَيۡكَ قَوۡلٗا ثَقِيلًا",
      "translation": "ka Hakika Sisi tutakuteremshia uli nzito.",
      "footnotes": "Ewe Mtume! Hakika Sisi tutakuteremshia Qur'ani yenye kukusanya amri, na makatazo, na takalifu nzito nzito."
    },
    {
      "id": "5481",
      "sura": "73",
      "aya": "6",
      "arabic_text": "إِنَّ نَاشِئَةَ ٱلَّيۡلِ هِيَ أَشَدُّ وَطۡـٔٗا وَأَقۡوَمُ قِيلًا",
      "translation": "Hakika kuamka usiku kunawafikiana zaidi na moyo, na maneno yake yanatua zaidi.",
      "footnotes": "Hakika ibada zinazo fanywa usiku zinaganda zaidi katika moyo wa mtu, na zinabainika zaidi ulimini, na zinasibu vyema zaidi, kuliko visomo vya ibada za mchana."
    },
    {
      "id": "5482",
      "sura": "73",
      "aya": "7",
      "arabic_text": "إِنَّ لَكَ فِي ٱلنَّهَارِ سَبۡحٗا طَوِيلٗا",
      "translation": "Kwani hakika mchana una shughuli nyingi.",
      "footnotes": "Hakika mchana unakuwa na mambo mengi ya kukuhangaisha kutafuta maslaha ya maisha yako, na kushughulika na mambo ya kufikisha Ujumbe. Basi jiwekee nafsi yako faragha ya usiku kwa ajili ya kumuabudu Mola wako Mlezi."
    },
    {
      "id": "5483",
      "sura": "73",
      "aya": "8",
      "arabic_text": "وَٱذۡكُرِ ٱسۡمَ رَبِّكَ وَتَبَتَّلۡ إِلَيۡهِ تَبۡتِيلٗا",
      "translation": "Na lidhukuru jina la Mola wako Mlezi, na ujitolee kwake kwa ukamilifu.",
      "footnotes": "Na pitisha ulimini mwako kudhukuru jina la Mola aliye kuumba na kukulea, na mkhusishe Yeye tu kwa ibada kwa ukamilifu."
    },
    {
      "id": "5484",
      "sura": "73",
      "aya": "9",
      "arabic_text": "رَّبُّ ٱلۡمَشۡرِقِ وَٱلۡمَغۡرِبِ لَآ إِلَٰهَ إِلَّا هُوَ فَٱتَّخِذۡهُ وَكِيلٗا",
      "translation": "Mola Mlezi wa mashariki na magharibi, hapana mungu isipo kuwa Yeye, basi mfanye kuwa Mtegemewa wako.",
      "footnotes": "Yeye ndiye Mwenye kumiliki mashariki na magharibi, hapana wa kuabudiwa kwa haki isipo kuwa Yeye. Basi mfanye Yeye tu ndiye wa kukutosha katika mambo yako yote, ndiye wa kutegemewa peke yake kama alivyo ahidi."
    },
    {
      "id": "5485",
      "sura": "73",
      "aya": "10",
      "arabic_text": "وَٱصۡبِرۡ عَلَىٰ مَا يَقُولُونَ وَٱهۡجُرۡهُمۡ هَجۡرٗا جَمِيلٗا",
      "translation": "Na vumilia hayo wayasemayo, na jitenge nao kwa vizuri.",
      "footnotes": "Na vumilia upuuzi wanao usema, na jitenge nao kwa moyo wako, na nenda kinyume na vitendo vyao, pamoja na kuwapuuza, na kuacha kujilipizia."
    },
    {
      "id": "5486",
      "sura": "73",
      "aya": "11",
      "arabic_text": "وَذَرۡنِي وَٱلۡمُكَذِّبِينَ أُوْلِي ٱلنَّعۡمَةِ وَمَهِّلۡهُمۡ قَلِيلًا",
      "translation": "Na niache Mimi na hao wanao kanusha, walio neemeka; na wape muhula kidogo!",
      "footnotes": "Niachilie Mimi hao wanao kadhibisha, wenye kuneemeshwa, na uwape muhula muda mfupi."
    },
    {
      "id": "5487",
      "sura": "73",
      "aya": "12",
      "arabic_text": "إِنَّ لَدَيۡنَآ أَنكَالٗا وَجَحِيمٗا",
      "translation": "Hakika Sisi tunazo pingu nzito na Moto unao waka kwa ukali kabisa!",
      "footnotes": "Huko Akhera tumewawekea wanao kadhibisha pingu nzito, na Moto wa kuunguza,"
    },
    {
      "id": "5488",
      "sura": "73",
      "aya": "13",
      "arabic_text": "وَطَعَامٗا ذَا غُصَّةٖ وَعَذَابًا أَلِيمٗا",
      "translation": "Na chakula kinacho kwama kooni, na adhabu inayo umiza.",
      "footnotes": "Na chakula kinacho sakama kooni, hakimezeki, na adhabu yenye uchungu mkali usio stahamilika."
    },
    {
      "id": "5489",
      "sura": "73",
      "aya": "14",
      "arabic_text": "يَوۡمَ تَرۡجُفُ ٱلۡأَرۡضُ وَٱلۡجِبَالُ وَكَانَتِ ٱلۡجِبَالُ كَثِيبٗا مَّهِيلًا",
      "translation": "Siku ambayo ardhi itatikiswa na milima pia, na milima itakuwa kama tifutifu la mchanga.",
      "footnotes": "Siku itakapo tikisika ardhi na milima kwa mtikiso mkubwa mno, na milima ikawa mirundu ya mchanga ulio tapanyika, baada ya kuwa mawe magumu yaliyo shikamana."
    },
    {
      "id": "5490",
      "sura": "73",
      "aya": "15",
      "arabic_text": "إِنَّآ أَرۡسَلۡنَآ إِلَيۡكُمۡ رَسُولٗا شَٰهِدًا عَلَيۡكُمۡ كَمَآ أَرۡسَلۡنَآ إِلَىٰ فِرۡعَوۡنَ رَسُولٗا",
      "translation": "Hakika Sisi tumemtuma kwenu Mtume aliye shahidi juu yenu, kama tulivyo mtuma Mtume kwa Firauni.",
      "footnotes": "Enyi watu wa Makka! Hakika Sisi tumekutumieni Muhammad kuwa ni Mtume wa kukushuhudilieni Siku ya Kiyama kwa kukubali na kukataa, kama tulivyo mtuma Musa kwa Firauni awe ni Mtume."
    },
    {
      "id": "5491",
      "sura": "73",
      "aya": "16",
      "arabic_text": "فَعَصَىٰ فِرۡعَوۡنُ ٱلرَّسُولَ فَأَخَذۡنَٰهُ أَخۡذٗا وَبِيلٗا",
      "translation": "Lakini Firauni alimuasi huyo Mtume, basi tukamshika mshiko wa mateso.",
      "footnotes": "Firauni akamkataa huyo Mtume, basi tukamshika kwa mshiko wa nguvu!"
    },
    {
      "id": "5492",
      "sura": "73",
      "aya": "17",
      "arabic_text": "فَكَيۡفَ تَتَّقُونَ إِن كَفَرۡتُمۡ يَوۡمٗا يَجۡعَلُ ٱلۡوِلۡدَٰنَ شِيبًا",
      "translation": "Basi nyinyi mkikufuru, mtawezaje kujikinga na Siku ambayo itawafanya watoto wadogo waote mvi?",
      "footnotes": "Basi mkikufuru mtajikinga vipi na adhabu ya Siku ambayo kwa kitisho chake itawafanya vijana wawe vikongwe wasio na nguvu?"
    },
    {
      "id": "5493",
      "sura": "73",
      "aya": "18",
      "arabic_text": "ٱلسَّمَآءُ مُنفَطِرُۢ بِهِۦۚ كَانَ وَعۡدُهُۥ مَفۡعُولًا",
      "translation": "Hapo mbingu zitapasuka! Ahadi yake itakuwa imetekelezwa.",
      "footnotes": "Mbingu juu ya nguvu zake na ukubwa wake, Siku hiyo zitapasukilia mbali kwa shida zake na vitisho vyake. Na ahadi ya Mwenyezi Mungu ni lazima itokee, hapana hivi wala hivi."
    },
    {
      "id": "5494",
      "sura": "73",
      "aya": "19",
      "arabic_text": "إِنَّ هَٰذِهِۦ تَذۡكِرَةٞۖ فَمَن شَآءَ ٱتَّخَذَ إِلَىٰ رَبِّهِۦ سَبِيلًا",
      "translation": "Kwa hakika hili ni kumbusho. Mwenye kutaka atashika njia ya kwendea kwa Mola wake Mlezi.",
      "footnotes": "Hakika Aya hizi zinazo taja ahadi ya Mwenyezi Mungu ni mawaidha. Kwa hivyo mwenye kutaka kunafiika kwazo ataishika njia ya kumwendea Mola wake Mlezi kwa kuchamngu na kunyenyekea."
    },
    {
      "id": "5495",
      "sura": "73",
      "aya": "20",
      "arabic_text": "۞ إِنَّ رَبَّكَ يَعۡلَمُ أَنَّكَ تَقُومُ أَدۡنَىٰ مِن ثُلُثَيِ ٱلَّيۡلِ وَنِصۡفَهُۥ وَثُلُثَهُۥ وَطَآئِفَةٞ مِّنَ ٱلَّذِينَ مَعَكَۚ وَٱللَّهُ يُقَدِّرُ ٱلَّيۡلَ وَٱلنَّهَارَۚ عَلِمَ أَن لَّن تُحۡصُوهُ فَتَابَ عَلَيۡكُمۡۖ فَٱقۡرَءُواْ مَا تَيَسَّرَ مِنَ ٱلۡقُرۡءَانِۚ عَلِمَ أَن سَيَكُونُ مِنكُم مَّرۡضَىٰ وَءَاخَرُونَ يَضۡرِبُونَ فِي ٱلۡأَرۡضِ يَبۡتَغُونَ مِن فَضۡلِ ٱللَّهِ وَءَاخَرُونَ يُقَٰتِلُونَ فِي سَبِيلِ ٱللَّهِۖ فَٱقۡرَءُواْ مَا تَيَسَّرَ مِنۡهُۚ وَأَقِيمُواْ ٱلصَّلَوٰةَ وَءَاتُواْ ٱلزَّكَوٰةَ وَأَقۡرِضُواْ ٱللَّهَ قَرۡضًا حَسَنٗاۚ وَمَا تُقَدِّمُواْ لِأَنفُسِكُم مِّنۡ خَيۡرٖ تَجِدُوهُ عِندَ ٱللَّهِ هُوَ خَيۡرٗا وَأَعۡظَمَ أَجۡرٗاۚ وَٱسۡتَغۡفِرُواْ ٱللَّهَۖ إِنَّ ٱللَّهَ غَفُورٞ رَّحِيمُۢ",
      "translation": "Hakika Mola wako Mlezi anajua ya kuwa hakika wewe unakesha karibu na thuluthi mbili za usiku, na nusu yake, na thuluthi yake. Na baadhi ya watu walio pamoja nawe kadhaalika. Na Mwenyezi Mungu ndiye anaye ukadiria usiku na mchana. Anajua kuwa hamwezi kuweka hisabu, basi amekusameheni. Basi someni kilicho chepesi katika Qur'ani. Anajua ya kuwa baadhi yenu watakuwa wagonjwa, na wengine wanasafiri katika ardhi wakitafuta fadhila ya Mwenyezi Mungu, na wengine wanapigana katika Njia ya Mwenyezi Mungu. Kwa hivyo someni kilicho chepesi humo, na mshike Swala, na toeni Zaka, na mkopesheni Mwenyezi Mungu mkopo mwema. Na kheri yoyote mnayo itanguliza kwa ajili ya nafsi zenu mtaikuta kwa Mwenyezi Mungu, imekuwa bora zaidi, na ina thawabu kubwa sana. Na mtakeni msamaha Mwenyezi Mungu. Hakika Mwenyezi Mungu ni Mwenye kusamehe Mwenye kurehemu.",
      "footnotes": "Hakika Mola wako Mlezi anajua kwamba wewe, Muhammad, unakesha pengine akali kuliko thuluthi mbili za usiku, na mara nyengine unakesha nusu ya usiku, na pia wanakesha baadhi ya masahaba zako kama ukeshavyo wewe. Na hapana anaye weza kuukadiria urefu wa usiku na mchana, na kudhibiti saa zake, ila Mwenyezi Mungu. Yeye anajua kuwa hamwezi kuhisabu baraabara kila sehemu katika sehemu za usiku na mchana. Kwa hivyo amekukhafifishieni. Basi someni katika Swala kilicho chepesi katika Qur'ani. Yeye anajua kuwa watakuwepo kati yenu walio wagonjwa, ambao watapata taabu kukesha usiku; na wengine wamo safarini kwa ajili ya biashara na kazi, wakitafuta riziki ya Mwenyezi Mungu. Na wengine wanapigana Jihadi katika Njia ya Mwenyezi Mungu kwa ajili ya kulitukuza Neno lake. Basi someni kilicho chepesi katika Qur'ani, na zishikeni baraabara faridha za Swala, na toeni Zaka iliyo kuwajibikieni, na mkopesheni Mwenyezi Mungu mkopo mwema, kwa kuwapa mafakiri kwa khiari juu ya hayo yaliyo kulazimuni. Na chochote cha kheri mnacho kitanguliza kwa ajili ya nafsi zenu, mtakuta thawabu zake kwa Mwenyezi Mungu zimekuwa bora zaidi kuliko hicho mlicho kiacha na kukitoa, na malipo mema zaidi. Na mtakeni msamaha Mwenyezi Mungu kwa vitendo viovu na kwa upungufu katika vitendo vyema. Hakika Mwenyezi Mungu ni Mwingi wa kusamehe madhambi ya Waumini, na ni Mwenye kuwarehemu."
    }
  ]
}