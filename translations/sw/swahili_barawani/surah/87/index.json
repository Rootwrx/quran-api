{
  "result": [
    {
      "id": "5949",
      "sura": "87",
      "aya": "1",
      "arabic_text": "سَبِّحِ ٱسۡمَ رَبِّكَ ٱلۡأَعۡلَى",
      "translation": "Litakase jina la Mola wako Mlezi aliye juu kabisa!",
      "footnotes": "Litakase jina la Mola wako Mlezi lilio tukufu na kila kitu kisicho kuwa kinaelekeana nalo."
    },
    {
      "id": "5950",
      "sura": "87",
      "aya": "2",
      "arabic_text": "ٱلَّذِي خَلَقَ فَسَوَّىٰ",
      "translation": "Aliye umba, na akaweka sawa!",
      "footnotes": "Aliye umba kila kitu, na akajaalia uumbaji wote sawa sawa katika hukumu na kupangana."
    },
    {
      "id": "5951",
      "sura": "87",
      "aya": "3",
      "arabic_text": "وَٱلَّذِي قَدَّرَ فَهَدَىٰ",
      "translation": "Na ambaye amekadiria na akaongoa,.",
      "footnotes": "Na akakadiria kwa kila kitu kwa mujibu wa maslaha yake, na akakiongoza."
    },
    {
      "id": "5952",
      "sura": "87",
      "aya": "4",
      "arabic_text": "وَٱلَّذِيٓ أَخۡرَجَ ٱلۡمَرۡعَىٰ",
      "translation": "Na aliye otesha malisho!",
      "footnotes": "Na ambaye akatoa kwenye ardhi mimea namna mbali mbali ya kuwalisha wanyama."
    },
    {
      "id": "5953",
      "sura": "87",
      "aya": "5",
      "arabic_text": "فَجَعَلَهُۥ غُثَآءً أَحۡوَىٰ",
      "translation": "Kisha akayafanya makavu, meusi.",
      "footnotes": "Na akaifanya mimea hiyo baada ya kuwa kijani imestawi, ikakauka na imekuwa myeusi!"
    },
    {
      "id": "5954",
      "sura": "87",
      "aya": "6",
      "arabic_text": "سَنُقۡرِئُكَ فَلَا تَنسَىٰٓ",
      "translation": "Tutakusomesha wala hutasahau!",
      "footnotes": "Ewe Muhammad! Sisi tutakujaalia uwe ni mwenye kuisoma Qur'ani kwa ufunuo kutoka kwetu, na wala hutosahau utacho kihifadhi."
    },
    {
      "id": "5955",
      "sura": "87",
      "aya": "7",
      "arabic_text": "إِلَّا مَا شَآءَ ٱللَّهُۚ إِنَّهُۥ يَعۡلَمُ ٱلۡجَهۡرَ وَمَا يَخۡفَىٰ",
      "translation": "Ila akipenda Mwenyezi Mungu. Hakika Yeye anayajua yaliyo dhaahiri na yaliyo fichikana.",
      "footnotes": "Isipo kuwa anacho taka Mwenyezi Mungu ukisahau, kwani hakika Yeye Mtukufu anayajua wanayo yadhihirisha waja wake na wanayo yaficha, ikiwa maneno au vitendo."
    },
    {
      "id": "5956",
      "sura": "87",
      "aya": "8",
      "arabic_text": "وَنُيَسِّرُكَ لِلۡيُسۡرَىٰ",
      "translation": "Na tutakusahilishia yawe mepesi.",
      "footnotes": "Na tutakuwezesha kupita njia ya kufikilia kwa wepesi mambo yako yote."
    },
    {
      "id": "5957",
      "sura": "87",
      "aya": "9",
      "arabic_text": "فَذَكِّرۡ إِن نَّفَعَتِ ٱلذِّكۡرَىٰ",
      "translation": "Basi kumbusha, kama kukumbusha kunafaa.",
      "footnotes": "Basi wakumbushe watu ikiwa kukumbusha kutaleta manufaa, kwani inavyo faa ndio kuwanafiisha."
    },
    {
      "id": "5958",
      "sura": "87",
      "aya": "10",
      "arabic_text": "سَيَذَّكَّرُ مَن يَخۡشَىٰ",
      "translation": "Atakumbuka mwenye kuogopa.",
      "footnotes": "Watanafiika kwa ukumbusho wako wanao mwogopa Mwenyezi Mungu."
    },
    {
      "id": "5959",
      "sura": "87",
      "aya": "11",
      "arabic_text": "وَيَتَجَنَّبُهَا ٱلۡأَشۡقَى",
      "translation": "Na atajitenga mbali nayo mpotovu,",
      "footnotes": "Na atajitenga na ukumbusho mpotovu anaye shikilia kufanya inda na ukafiri."
    },
    {
      "id": "5960",
      "sura": "87",
      "aya": "12",
      "arabic_text": "ٱلَّذِي يَصۡلَى ٱلنَّارَ ٱلۡكُبۡرَىٰ",
      "translation": "Ambaye atauingia Moto mkubwa.",
      "footnotes": "Ambaye ataingia kwenye Moto mkubwa ulio andaliwa kuwa ndio malipo yake."
    },
    {
      "id": "5961",
      "sura": "87",
      "aya": "13",
      "arabic_text": "ثُمَّ لَا يَمُوتُ فِيهَا وَلَا يَحۡيَىٰ",
      "translation": "Tena humo hatakufa wala hawi hai.",
      "footnotes": "Tena hatokufa huko Motoni akapumzika kwa kifo, wala hawi hai kwa uhai wa kustarehe nao."
    },
    {
      "id": "5962",
      "sura": "87",
      "aya": "14",
      "arabic_text": "قَدۡ أَفۡلَحَ مَن تَزَكَّىٰ",
      "translation": "Hakika amekwisha fanikiwa aliye jitakasa.",
      "footnotes": "Hakika amefuzu mwenye kujisafisha na ukafiri na maasi."
    },
    {
      "id": "5963",
      "sura": "87",
      "aya": "15",
      "arabic_text": "وَذَكَرَ ٱسۡمَ رَبِّهِۦ فَصَلَّىٰ",
      "translation": "Na akakumbuka jina la Mola wake Mlezi, na akaswali.",
      "footnotes": "Na akalikumbuka jina la Muumba wake kwa moyo wake na ulimi wake, na akaswali kwa unyenyekevu kama itakikanavyo."
    },
    {
      "id": "5964",
      "sura": "87",
      "aya": "16",
      "arabic_text": "بَلۡ تُؤۡثِرُونَ ٱلۡحَيَوٰةَ ٱلدُّنۡيَا",
      "translation": "Lakini nyinyi mnakhiari maisha ya dunia!",
      "footnotes": "Bali nyinyi hamfanyi hayo yanayo pelekea kufanikiwa, lakini katika hima zenu mnatanguliza maisha ya duniani kuliko ya Akhera."
    },
    {
      "id": "5965",
      "sura": "87",
      "aya": "17",
      "arabic_text": "وَٱلۡأٓخِرَةُ خَيۡرٞ وَأَبۡقَىٰٓ",
      "translation": "Na Akhera ni bora na yenye kudumu zaidi.",
      "footnotes": "Na Akhera ni bora kuliko dunia, kwa usafi wa neema zake, na ni yenye kubaki na kudumu zaidi."
    },
    {
      "id": "5966",
      "sura": "87",
      "aya": "18",
      "arabic_text": "إِنَّ هَٰذَا لَفِي ٱلصُّحُفِ ٱلۡأُولَىٰ",
      "translation": "Hakika haya yamo katika Vitabu vya mwanzo,",
      "footnotes": "Hakika haya yote yaliyo tajwa katika Sura hii bila ya shaka yamethibitishwa katika Vitabu vya zamani,"
    },
    {
      "id": "5967",
      "sura": "87",
      "aya": "19",
      "arabic_text": "صُحُفِ إِبۡرَٰهِيمَ وَمُوسَىٰ",
      "translation": "Vitabu vya Ibrahimu na Musa.",
      "footnotes": "Vitabu vya Ibrahimu na Musa; kwani haya yamewafikiana na mafunzo ya dini zote na yamesajiliwa katika Vitabu vya mbinguni."
    }
  ]
}