{
  "id": 104,
  "verse_number": 104,
  "page_number": 16,
  "verse_key": "2:104",
  "juz_number": 1,
  "hizb_number": 2,
  "rub_el_hizb_number": 6,
  "sajdah_type": null,
  "sajdah_number": null,
  "text": "يَٰٓأَيُّهَا ٱلَّذِينَ ءَامَنُواْ لَا تَقُولُواْ رَٰعِنَا وَقُولُواْ ٱنظُرۡنَا وَٱسۡمَعُواْۗ وَلِلۡكَٰفِرِينَ عَذَابٌ أَلِيمٞ",
  "translation": "Enyi mlio amini! Msiseme: \"Raa'ina\", na semeni: \"Ndhurna\". Na sikieni! Na makafiri watapata adhabu chungu.",
  "footnotes": "Enyi mlio amini! Tahadharini na hawa Mayahudi. Msimwambie Mtume pale anapo kusomeeni ufunuo: \"Raa'ina\" kwa kukusudia akuwekeni pahala pa uangalizi wake, yaani (Tuchunge, Turai), na akupeni muda katika kusoma kwake mpaka mzingatie na mhifadhi. Kwani watu makhabithi miongoni mwa Mayahudi husaidiana kutaka kukuigeni na kupindua ndimi zao kwa neno hilo mpaka likawa neno la matusi wanalo lijua wao. Na wao humkabili Mtume kwa neno hilo kwa kumfanyia maskhara. Lakini nyinyi tumieni neno jingine wasilo weza Mayahudi kulipatia njia ya kufanya ukhabithi wao na maskhara yao. Tumieni neno: \"Ndhurna\" yaani \"Tuangalie\". Na sikilizeni vyema anayo kusomeeni Mtume. Na Mwenyezi Mungu anawadundulizia adhabu kali kwa Siku ya Kiyama hawa wanao mfanyia maskhara Mtume. Katika lugha ya Kiyahudi ya Kiebrania lipo neno \"Rai'nu\" ambalo limejengwa na neno \"Ra'\" kwa maana ya \"Shari\" na neno \"nu\" linaonesha jamii, wingi. Na maana ya neno lote ni kuwa \"Wewe ni shari yetu\", wakikusudia kumwambia Mtume hayo."
}