{
  "result": [
    {
      "id": "5272",
      "sura": "68",
      "aya": "1",
      "arabic_text": "نٓۚ وَٱلۡقَلَمِ وَمَا يَسۡطُرُونَ",
      "translation": "Nuun,[1] M wẽen ne kaal-moogo, la bũmb ning b sẽn gʋlsdã.",
      "footnotes": "[1] Wẽnd n yɩɩd minim ne A sẽn rat ne gʋls-bi tõsdɩ-kãensã. La Gʋls-bi tõsdɩ-kãensã, sẽn be Sʋʋr-kãensã baasgẽ wã, yaa sẽn wilgd Alkʋrãanã sẽn komsd a gees-n-taasã, bala b geesa kɩfr-dãmbã ne Alkʋrãanã, tɩ b kong n ka tõog n wa ne a buud ye, tɩ Alkʋrãanã me -yaool n yaa sẽn tui ne gom-biis nins bãmb goamã sẽn tuit ne wã, sẽn yaa gʋls-bi tõsdɩ bãmbã buudã, tɩ rẽnda wilgd Laarab-rãmbã kongame n ka tõog n wa ne Alkʋrãanã buud ye, n lagem ne bãmb n yɩɩd nebã ne zelem pεkã, tɩ wilgdẽ tɩ Alkʋrãanã a yaa sẽn tʋme tɩ yi Wẽnd nengẽ."
    },
    {
      "id": "5273",
      "sura": "68",
      "aya": "2",
      "arabic_text": "مَآ أَنتَ بِنِعۡمَةِ رَبِّكَ بِمَجۡنُونٖ",
      "translation": "Fo pa yɩ ne f Soabã neema wã n yaa gãeeng ye.",
      "footnotes": ""
    },
    {
      "id": "5274",
      "sura": "68",
      "aya": "3",
      "arabic_text": "وَإِنَّ لَكَ لَأَجۡرًا غَيۡرَ مَمۡنُونٖ",
      "translation": "La fo tara keoor sẽn pa wãagde.",
      "footnotes": ""
    },
    {
      "id": "5275",
      "sura": "68",
      "aya": "4",
      "arabic_text": "وَإِنَّكَ لَعَلَىٰ خُلُقٍ عَظِيمٖ",
      "translation": "La foo, fo bee zʋgd sẽn zɩs zugu.",
      "footnotes": ""
    },
    {
      "id": "5276",
      "sura": "68",
      "aya": "5",
      "arabic_text": "فَسَتُبۡصِرُ وَيُبۡصِرُونَ",
      "translation": "Lɑ fo na yã, la bãmb me na yã.",
      "footnotes": ""
    },
    {
      "id": "5277",
      "sura": "68",
      "aya": "6",
      "arabic_text": "بِأَييِّكُمُ ٱلۡمَفۡتُونُ",
      "translation": "Yãmb sʋkã b sẽn zarb-a soab t'ɑ yɑɑ gãeengɑ.",
      "footnotes": ""
    },
    {
      "id": "5278",
      "sura": "68",
      "aya": "7",
      "arabic_text": "إِنَّ رَبَّكَ هُوَ أَعۡلَمُ بِمَن ضَلَّ عَن سَبِيلِهِۦ وَهُوَ أَعۡلَمُ بِٱلۡمُهۡتَدِينَ",
      "translation": "Bãng tɩ fo Soabã, Yẽ n yɩɩd minim ne ned ning sẽn menem-a n bas A sorã, Yẽ n leb n yɩɩd minim ne kãndgdbã.",
      "footnotes": ""
    },
    {
      "id": "5279",
      "sura": "68",
      "aya": "8",
      "arabic_text": "فَلَا تُطِعِ ٱلۡمُكَذِّبِينَ",
      "translation": "Bɩ f ra tũ yagsdbã ye.",
      "footnotes": ""
    },
    {
      "id": "5280",
      "sura": "68",
      "aya": "9",
      "arabic_text": "وَدُّواْ لَوۡ تُدۡهِنُ فَيُدۡهِنُونَ",
      "translation": "B maana nonglem tɩ fo bars tɩ b me barse.",
      "footnotes": ""
    },
    {
      "id": "5281",
      "sura": "68",
      "aya": "10",
      "arabic_text": "وَلَا تُطِعۡ كُلَّ حَلَّافٖ مَّهِينٍ",
      "translation": "La f ra tũ wẽen toog soab fãa sẽn yaa nin-yaalg ye.",
      "footnotes": ""
    },
    {
      "id": "5282",
      "sura": "68",
      "aya": "11",
      "arabic_text": "هَمَّازٖ مَّشَّآءِۭ بِنَمِيمٖ",
      "translation": "N yaa zangda, n yaa kẽn-toog soab ne tẽnkãnem.",
      "footnotes": ""
    },
    {
      "id": "5283",
      "sura": "68",
      "aya": "12",
      "arabic_text": "مَّنَّاعٖ لِّلۡخَيۡرِ مُعۡتَدٍ أَثِيمٍ",
      "translation": "N yaa sõma gɩdg-toog soaba, n yaa maan-n-zʋʋgd n yaa tʋʋm-beed soaba.",
      "footnotes": ""
    },
    {
      "id": "5284",
      "sura": "68",
      "aya": "13",
      "arabic_text": "عُتُلِّۭ بَعۡدَ ذَٰلِكَ زَنِيمٍ",
      "translation": "N yaa tõata, rẽ poorẽ n yaa yel-beed soaba.",
      "footnotes": ""
    },
    {
      "id": "5285",
      "sura": "68",
      "aya": "14",
      "arabic_text": "أَن كَانَ ذَا مَالٖ وَبَنِينَ",
      "translation": "Tɩ bɑlɑ ɑ yɩɩme n ya ligd la koamb soab yĩnga.",
      "footnotes": ""
    },
    {
      "id": "5286",
      "sura": "68",
      "aya": "15",
      "arabic_text": "إِذَا تُتۡلَىٰ عَلَيۡهِ ءَايَٰتُنَا قَالَ أَسَٰطِيرُ ٱلۡأَوَّلِينَ",
      "translation": "B sã n karemd a zug Tõnd aayayã a yetame ɑd yɑɑ: \"pĩnd rãmb yẽsgo\".",
      "footnotes": ""
    },
    {
      "id": "5287",
      "sura": "68",
      "aya": "16",
      "arabic_text": "سَنَسِمُهُۥ عَلَى ٱلۡخُرۡطُومِ",
      "translation": "D na n ning-a-la bãnd a yão-raongã zugu.",
      "footnotes": ""
    },
    {
      "id": "5288",
      "sura": "68",
      "aya": "17",
      "arabic_text": "إِنَّا بَلَوۡنَٰهُمۡ كَمَا بَلَوۡنَآ أَصۡحَٰبَ ٱلۡجَنَّةِ إِذۡ أَقۡسَمُواْ لَيَصۡرِمُنَّهَا مُصۡبِحِينَ",
      "translation": "Tõnd zarba bãmb wala D sẽn zarb pʋʋgã rãmbã, wakat ning b sẽn wa n wẽen tɩ b na kẽeb-a be-vẽegre.",
      "footnotes": ""
    },
    {
      "id": "5289",
      "sura": "68",
      "aya": "18",
      "arabic_text": "وَلَا يَسۡتَثۡنُونَ",
      "translation": "La b pa yeel tɩ \"Wẽnd sã n sak\" ye.",
      "footnotes": ""
    },
    {
      "id": "5290",
      "sura": "68",
      "aya": "19",
      "arabic_text": "فَطَافَ عَلَيۡهَا طَآئِفٞ مِّن رَّبِّكَ وَهُمۡ نَآئِمُونَ",
      "translation": "Tɩ gilgd gilg a zug sẽn yi fo Soabã nengẽ tɩ bãmb yaa sẽn gõe.",
      "footnotes": ""
    },
    {
      "id": "5291",
      "sura": "68",
      "aya": "20",
      "arabic_text": "فَأَصۡبَحَتۡ كَٱلصَّرِيمِ",
      "translation": "T'a yik yibeoogã n legb wala yʋʋn-lik.",
      "footnotes": ""
    },
    {
      "id": "5292",
      "sura": "68",
      "aya": "21",
      "arabic_text": "فَتَنَادَوۡاْ مُصۡبِحِينَ",
      "translation": "Tɩ b vẽeg beoog n bool taaba.",
      "footnotes": ""
    },
    {
      "id": "5293",
      "sura": "68",
      "aya": "22",
      "arabic_text": "أَنِ ٱغۡدُواْ عَلَىٰ حَرۡثِكُمۡ إِن كُنتُمۡ صَٰرِمِينَ",
      "translation": "\"Tɩ y sãd-y yã n tʋg yãmb pʋʋgẽ wã tɩ y sã n yaa kẽebdba\".",
      "footnotes": ""
    },
    {
      "id": "5294",
      "sura": "68",
      "aya": "23",
      "arabic_text": "فَٱنطَلَقُواْ وَهُمۡ يَتَخَٰفَتُونَ",
      "translation": "Tɩ b yi tɩ bãmb yaa sẽn walamd taaba:",
      "footnotes": ""
    },
    {
      "id": "5295",
      "sura": "68",
      "aya": "24",
      "arabic_text": "أَن لَّا يَدۡخُلَنَّهَا ٱلۡيَوۡمَ عَلَيۡكُم مِّسۡكِينٞ",
      "translation": "\"Ned kõn kẽ rũndã yãmb nengẽ sẽn ya ninbãan-ned ye\".",
      "footnotes": ""
    },
    {
      "id": "5296",
      "sura": "68",
      "aya": "25",
      "arabic_text": "وَغَدَوۡاْ عَلَىٰ حَرۡدٖ قَٰدِرِينَ",
      "translation": "Tɩ b sãd pĩndã, n gãd tɩ bãmb yaa tõogdba.",
      "footnotes": ""
    },
    {
      "id": "5297",
      "sura": "68",
      "aya": "26",
      "arabic_text": "فَلَمَّا رَأَوۡهَا قَالُوٓاْ إِنَّا لَضَآلُّونَ",
      "translation": "La wakat ning b sẽn wa n yã-a wã b yeelame: \"tõnd tudga zĩiga.",
      "footnotes": ""
    },
    {
      "id": "5298",
      "sura": "68",
      "aya": "27",
      "arabic_text": "بَلۡ نَحۡنُ مَحۡرُومُونَ",
      "translation": "Pa woto ye! Tõnd yaa b sẽn mong-b rãmba.",
      "footnotes": ""
    },
    {
      "id": "5299",
      "sura": "68",
      "aya": "28",
      "arabic_text": "قَالَ أَوۡسَطُهُمۡ أَلَمۡ أَقُل لَّكُمۡ لَوۡلَا تُسَبِّحُونَ",
      "translation": "Tɩ sẽn yɩɩd-a ne bʋʋmã yeele: \"m da pa yeel yãmba! Yãmb sã n da yɩlg Wẽnde! (pɑ yɩtẽ woto ye)",
      "footnotes": ""
    },
    {
      "id": "5300",
      "sura": "68",
      "aya": "29",
      "arabic_text": "قَالُواْ سُبۡحَٰنَ رَبِّنَآ إِنَّا كُنَّا ظَٰلِمِينَ",
      "translation": "Tɩ b yeele:\"yɩlgr be ne tõnd Soabã, tõnd da yɩɩme n yaa wẽgdba\".",
      "footnotes": ""
    },
    {
      "id": "5301",
      "sura": "68",
      "aya": "30",
      "arabic_text": "فَأَقۡبَلَ بَعۡضُهُمۡ عَلَىٰ بَعۡضٖ يَتَلَٰوَمُونَ",
      "translation": "Tɩ b togl taab n sãbsd taaba.",
      "footnotes": ""
    },
    {
      "id": "5302",
      "sura": "68",
      "aya": "31",
      "arabic_text": "قَالُواْ يَٰوَيۡلَنَآ إِنَّا كُنَّا طَٰغِينَ",
      "translation": "N yeele: \"yaa tõnd wɩɩbdo! Tõnd da yɩɩme n yaa kεdgdba\".",
      "footnotes": ""
    },
    {
      "id": "5303",
      "sura": "68",
      "aya": "32",
      "arabic_text": "عَسَىٰ رَبُّنَآ أَن يُبۡدِلَنَا خَيۡرٗا مِّنۡهَآ إِنَّآ إِلَىٰ رَبِّنَا رَٰغِبُونَ",
      "translation": "Sãnd-sãnd tõnd Soabã na tedg ne tõnd sõma sẽn yɩɩd-a, ad tõnd maanda yamleoog n tʋg d Soaba nengẽ.",
      "footnotes": ""
    },
    {
      "id": "5304",
      "sura": "68",
      "aya": "33",
      "arabic_text": "كَذَٰلِكَ ٱلۡعَذَابُۖ وَلَعَذَابُ ٱلۡأٓخِرَةِ أَكۡبَرُۚ لَوۡ كَانُواْ يَعۡلَمُونَ",
      "translation": "Namsgã me yaa woto bala, la ad Laahr naongã n yɩɩde, tɩ bãmb sã n da miime.",
      "footnotes": ""
    },
    {
      "id": "5305",
      "sura": "68",
      "aya": "34",
      "arabic_text": "إِنَّ لِلۡمُتَّقِينَ عِندَ رَبِّهِمۡ جَنَّٰتِ ٱلنَّعِيمِ",
      "translation": "Ad wẽn-zoetbã tarame b Soabã nengẽ, neema Arzãn-rãmba.",
      "footnotes": ""
    },
    {
      "id": "5306",
      "sura": "68",
      "aya": "35",
      "arabic_text": "أَفَنَجۡعَلُ ٱلۡمُسۡلِمِينَ كَٱلۡمُجۡرِمِينَ",
      "translation": "Rẽ yĩnga tõnd na maan sẽn sak n tũ-bã wala nin-wẽmsã ?",
      "footnotes": ""
    },
    {
      "id": "5307",
      "sura": "68",
      "aya": "36",
      "arabic_text": "مَا لَكُمۡ كَيۡفَ تَحۡكُمُونَ",
      "translation": "Yaa bõe n tar yãmb tɩ y bʋʋd woto?",
      "footnotes": ""
    },
    {
      "id": "5308",
      "sura": "68",
      "aya": "37",
      "arabic_text": "أَمۡ لَكُمۡ كِتَٰبٞ فِيهِ تَدۡرُسُونَ",
      "translation": "Bɩ yãmb tara gafo? T'a pʋgẽ la yãmb karemda?",
      "footnotes": ""
    },
    {
      "id": "5309",
      "sura": "68",
      "aya": "38",
      "arabic_text": "إِنَّ لَكُمۡ فِيهِ لَمَا تَخَيَّرُونَ",
      "translation": "Tɩ be ne yãmb ɑ pʋgẽ, yãmb sẽn tũusdi.",
      "footnotes": ""
    },
    {
      "id": "5310",
      "sura": "68",
      "aya": "39",
      "arabic_text": "أَمۡ لَكُمۡ أَيۡمَٰنٌ عَلَيۡنَا بَٰلِغَةٌ إِلَىٰ يَوۡمِ ٱلۡقِيَٰمَةِ إِنَّ لَكُمۡ لَمَا تَحۡكُمُونَ",
      "translation": "Bɩ yãmb tara pʋlems Tõnd zug sẽn ka tεkɑ, n tɩ tãag Rũni yikr raare? Tɩ be rẽ pʋgẽ n yetẽ Ad be ne yãmba, bũmb ning yãmb sẽn tũus n dɑt-ɑ.",
      "footnotes": ""
    },
    {
      "id": "5311",
      "sura": "68",
      "aya": "40",
      "arabic_text": "سَلۡهُمۡ أَيُّهُم بِذَٰلِكَ زَعِيمٌ",
      "translation": "Sok-ba: yaa bãmb nin-bʋg n na n reeg a zugẽ ne rẽ?",
      "footnotes": ""
    },
    {
      "id": "5312",
      "sura": "68",
      "aya": "41",
      "arabic_text": "أَمۡ لَهُمۡ شُرَكَآءُ فَلۡيَأۡتُواْ بِشُرَكَآئِهِمۡ إِن كَانُواْ صَٰدِقِينَ",
      "translation": "Bɩ bãmb tara lagem-n-taase; bɩ b wa ne b lagem-n-taasã tɩ b sã n yaa sɩd rãmba.",
      "footnotes": ""
    },
    {
      "id": "5313",
      "sura": "68",
      "aya": "42",
      "arabic_text": "يَوۡمَ يُكۡشَفُ عَن سَاقٖ وَيُدۡعَوۡنَ إِلَى ٱلسُّجُودِ فَلَا يَسۡتَطِيعُونَ",
      "translation": "Raar ning B sẽn na n pidg kargɑ, la b boond bãmb n tʋgd Suguudu tɩ bãmb pa tõe ye.",
      "footnotes": ""
    },
    {
      "id": "5314",
      "sura": "68",
      "aya": "43",
      "arabic_text": "خَٰشِعَةً أَبۡصَٰرُهُمۡ تَرۡهَقُهُمۡ ذِلَّةٞۖ وَقَدۡ كَانُواْ يُدۡعَوۡنَ إِلَى ٱلسُّجُودِ وَهُمۡ سَٰلِمُونَ",
      "translation": "Tɩ b nin yaa sẽn nodge, tɩ yaoolg bui-ba. La sɩd la hakɩɩka, b ra yɩɩme n boond-b n tʋgd Suguudã tɩ b ra yaa laafɩ rãmba.",
      "footnotes": ""
    },
    {
      "id": "5315",
      "sura": "68",
      "aya": "44",
      "arabic_text": "فَذَرۡنِي وَمَن يُكَذِّبُ بِهَٰذَا ٱلۡحَدِيثِۖ سَنَسۡتَدۡرِجُهُم مِّنۡ حَيۡثُ لَا يَعۡلَمُونَ",
      "translation": "Bɩ f bas Maam ne ned ning sẽn yagsd-a gom-kãensã, D na n paam-b lame zĩig ning b sẽn pa mi.",
      "footnotes": ""
    },
    {
      "id": "5316",
      "sura": "68",
      "aya": "45",
      "arabic_text": "وَأُمۡلِي لَهُمۡۚ إِنَّ كَيۡدِي مَتِينٌ",
      "translation": "La M yaoond-b lame, ad Mam rabrã kegmame.",
      "footnotes": ""
    },
    {
      "id": "5317",
      "sura": "68",
      "aya": "46",
      "arabic_text": "أَمۡ تَسۡـَٔلُهُمۡ أَجۡرٗا فَهُم مِّن مَّغۡرَمٖ مُّثۡقَلُونَ",
      "translation": "Bɩ fo sokd-b-la keoore, tɩ bãmb be samd pʋgẽ tɩ zɩsg b zugu.",
      "footnotes": ""
    },
    {
      "id": "5318",
      "sura": "68",
      "aya": "47",
      "arabic_text": "أَمۡ عِندَهُمُ ٱلۡغَيۡبُ فَهُمۡ يَكۡتُبُونَ",
      "translation": "Bɩ bãmb tara sẽn solge, tɩ bãmb gʋlsdẽ.",
      "footnotes": ""
    },
    {
      "id": "5319",
      "sura": "68",
      "aya": "48",
      "arabic_text": "فَٱصۡبِرۡ لِحُكۡمِ رَبِّكَ وَلَا تَكُن كَصَاحِبِ ٱلۡحُوتِ إِذۡ نَادَىٰ وَهُوَ مَكۡظُومٞ",
      "translation": "Bɩ f maan sugr ne f Soabã Bʋʋdã, la f ra wa yɩ wala zĩunfã soab ye; wakat ning a sẽn wa n bool ɑ Soɑbã tɩ yẽnda yaa sũ-toog soaba.",
      "footnotes": ""
    },
    {
      "id": "5320",
      "sura": "68",
      "aya": "49",
      "arabic_text": "لَّوۡلَآ أَن تَدَٰرَكَهُۥ نِعۡمَةٞ مِّن رَّبِّهِۦ لَنُبِذَ بِٱلۡعَرَآءِ وَهُوَ مَذۡمُومٞ",
      "translation": "La sã n da pa neema sẽn paam-a, neema sẽn yi a Soabã nengẽ, b rag n na lobg-a weo-raoogẽ t'a yaa b sẽn sãgbs-a soaba.",
      "footnotes": ""
    },
    {
      "id": "5321",
      "sura": "68",
      "aya": "50",
      "arabic_text": "فَٱجۡتَبَٰهُ رَبُّهُۥ فَجَعَلَهُۥ مِنَ ٱلصَّٰلِحِينَ",
      "translation": "T'a Soabã tũus-a n ning-a nin-sõmsẽ wã.",
      "footnotes": ""
    },
    {
      "id": "5322",
      "sura": "68",
      "aya": "51",
      "arabic_text": "وَإِن يَكَادُ ٱلَّذِينَ كَفَرُواْ لَيُزۡلِقُونَكَ بِأَبۡصَٰرِهِمۡ لَمَّا سَمِعُواْ ٱلذِّكۡرَ وَيَقُولُونَ إِنَّهُۥ لَمَجۡنُونٞ",
      "translation": "La sẽn kɩfl-bã ra pẽnegame n na n guug foo ne b ninã, wakat ning b sẽn wa n wʋm Alkʋrãanã, la b yetẽ: \"ad a sɩd yaa gãeenga\".",
      "footnotes": ""
    },
    {
      "id": "5323",
      "sura": "68",
      "aya": "52",
      "arabic_text": "وَمَا هُوَ إِلَّا ذِكۡرٞ لِّلۡعَٰلَمِينَ",
      "translation": "Lɑ Alkʋrãanã pa yɩ, rẽnda tẽegr ne bõn-nãandsã.",
      "footnotes": ""
    }
  ]
}