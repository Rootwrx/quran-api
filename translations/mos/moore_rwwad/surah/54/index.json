{
  "result": [
    {
      "id": "4847",
      "sura": "54",
      "aya": "1",
      "arabic_text": "ٱقۡتَرَبَتِ ٱلسَّاعَةُ وَٱنشَقَّ ٱلۡقَمَرُ",
      "translation": "Dũni yikr pẽnegame tɩ kiuugã pãrge(Nɑbiyɑɑmã wɑkɑtẽ wã) tɩ rẽndɑ yɑɑ yelsolemde n kõ nɑbiyɑɑmã pʋʋsg lɑ tɩlgr be ɑ yĩngɑ.",
      "footnotes": ""
    },
    {
      "id": "4848",
      "sura": "54",
      "aya": "2",
      "arabic_text": "وَإِن يَرَوۡاْ ءَايَةٗ يُعۡرِضُواْ وَيَقُولُواْ سِحۡرٞ مُّسۡتَمِرّٞ",
      "translation": "La b sã n yã yel-soalmã b balldame la b yetẽ: \"yaa tɩɩm sẽn duumdi\".",
      "footnotes": ""
    },
    {
      "id": "4849",
      "sura": "54",
      "aya": "3",
      "arabic_text": "وَكَذَّبُواْ وَٱتَّبَعُوٓاْ أَهۡوَآءَهُمۡۚ وَكُلُّ أَمۡرٖ مُّسۡتَقِرّٞ",
      "translation": "Tɩ b yags la b pʋg b yamleoodo, la yell fãa tara tεka.",
      "footnotes": ""
    },
    {
      "id": "4850",
      "sura": "54",
      "aya": "4",
      "arabic_text": "وَلَقَدۡ جَآءَهُم مِّنَ ٱلۡأَنۢبَآءِ مَا فِيهِ مُزۡدَجَرٌ",
      "translation": "La sɩd la hakɩɩka, kibay waa bãmb nengẽ, pεlen-yɩk sẽn be a pʋgẽ.",
      "footnotes": ""
    },
    {
      "id": "4851",
      "sura": "54",
      "aya": "5",
      "arabic_text": "حِكۡمَةُۢ بَٰلِغَةٞۖ فَمَا تُغۡنِ ٱلنُّذُرُ",
      "translation": "Bãng-nafa sẽn ta tεka, la bugsg pa nafd ye.",
      "footnotes": ""
    },
    {
      "id": "4852",
      "sura": "54",
      "aya": "6",
      "arabic_text": "فَتَوَلَّ عَنۡهُمۡۘ يَوۡمَ يَدۡعُ ٱلدَّاعِ إِلَىٰ شَيۡءٖ نُّكُرٍ",
      "translation": "Bɩ f gõd kuidg n bas-ba. Raar ning boaandã sẽn boond n tʋgd yell kɑseng sẽn zɩ n yã.",
      "footnotes": ""
    },
    {
      "id": "4853",
      "sura": "54",
      "aya": "7",
      "arabic_text": "خُشَّعًا أَبۡصَٰرُهُمۡ يَخۡرُجُونَ مِنَ ٱلۡأَجۡدَاثِ كَأَنَّهُمۡ جَرَادٞ مُّنتَشِرٞ",
      "translation": "B ninã yaa sẽn nodg n yit yaadẽ wã, tɩ bãmb yaa wala sʋy sẽn yelge.",
      "footnotes": ""
    },
    {
      "id": "4854",
      "sura": "54",
      "aya": "8",
      "arabic_text": "مُّهۡطِعِينَ إِلَى ٱلدَّاعِۖ يَقُولُ ٱلۡكَٰفِرُونَ هَٰذَا يَوۡمٌ عَسِرٞ",
      "translation": "N rondgd n rabd boaandẽ wã. Kɩfr-dãmb yetame: \"yãoã yaa keelem raare\"",
      "footnotes": ""
    },
    {
      "id": "4855",
      "sura": "54",
      "aya": "9",
      "arabic_text": "۞ كَذَّبَتۡ قَبۡلَهُمۡ قَوۡمُ نُوحٖ فَكَذَّبُواْ عَبۡدَنَا وَقَالُواْ مَجۡنُونٞ وَٱزۡدُجِرَ",
      "translation": "A Nuuh nebã ra yagsa bãmb taoore, n yags Tõnd yambã la b yeel tɩ yaa gãeenga, la b yɩk a pεlenga.",
      "footnotes": ""
    },
    {
      "id": "4856",
      "sura": "54",
      "aya": "10",
      "arabic_text": "فَدَعَا رَبَّهُۥٓ أَنِّي مَغۡلُوبٞ فَٱنتَصِرۡ",
      "translation": "T'a bool a Soabã: ad mam yaa b sẽn wil-a soaba, bɩ F sõnge.",
      "footnotes": ""
    },
    {
      "id": "4857",
      "sura": "54",
      "aya": "11",
      "arabic_text": "فَفَتَحۡنَآ أَبۡوَٰبَ ٱلسَّمَآءِ بِمَآءٖ مُّنۡهَمِرٖ",
      "translation": "Tɩ Tõnd pak saag rag-noyã tɩ yaa koom sẽn kiigdi.",
      "footnotes": ""
    },
    {
      "id": "4858",
      "sura": "54",
      "aya": "12",
      "arabic_text": "وَفَجَّرۡنَا ٱلۡأَرۡضَ عُيُونٗا فَٱلۡتَقَى ٱلۡمَآءُ عَلَىٰٓ أَمۡرٖ قَدۡ قُدِرَ",
      "translation": "La d pãrg Tẽngã t'a yaa ko-ninim tɩ koomã yek taab yell zug sẽn da korde.",
      "footnotes": ""
    },
    {
      "id": "4859",
      "sura": "54",
      "aya": "13",
      "arabic_text": "وَحَمَلۡنَٰهُ عَلَىٰ ذَاتِ أَلۡوَٰحٖ وَدُسُرٖ",
      "translation": "La D rɩk-a ra-pɛgd la bay zugu (koglgo.)",
      "footnotes": ""
    },
    {
      "id": "4860",
      "sura": "54",
      "aya": "14",
      "arabic_text": "تَجۡرِي بِأَعۡيُنِنَا جَزَآءٗ لِّمَن كَانَ كُفِرَ",
      "translation": "T'a zoetẽ, Tõnd nenem pʋgẽ tɩ yaa rolbo, n nɑ n sõng ned ninga b sẽn kɩɩs-a (A Nuuh).",
      "footnotes": ""
    },
    {
      "id": "4861",
      "sura": "54",
      "aya": "15",
      "arabic_text": "وَلَقَد تَّرَكۡنَٰهَآ ءَايَةٗ فَهَلۡ مِن مُّدَّكِرٖ",
      "translation": "La sɩd la hakɩɩka Tõnd bas-a lame t'a yaa yel-soalma, la rẽ yĩnga tẽegd beeme bɩ?",
      "footnotes": ""
    },
    {
      "id": "4862",
      "sura": "54",
      "aya": "16",
      "arabic_text": "فَكَيۡفَ كَانَ عَذَابِي وَنُذُرِ",
      "translation": "La Mam naongã ne M bugsgã yɩɩ wãn-wãna?",
      "footnotes": ""
    },
    {
      "id": "4863",
      "sura": "54",
      "aya": "17",
      "arabic_text": "وَلَقَدۡ يَسَّرۡنَا ٱلۡقُرۡءَانَ لِلذِّكۡرِ فَهَلۡ مِن مُّدَّكِرٖ",
      "translation": "La sɩd la hakɩɩka Tõnd yolsa Alkʋrãanã tẽegr yĩnga, la tẽegd beeme bɩ?",
      "footnotes": ""
    },
    {
      "id": "4864",
      "sura": "54",
      "aya": "18",
      "arabic_text": "كَذَّبَتۡ عَادٞ فَكَيۡفَ كَانَ عَذَابِي وَنُذُرِ",
      "translation": "A Aad rãmb yagsame, la Mam naonga ne M bugsgã yɩɩ wãn-wãna?",
      "footnotes": ""
    },
    {
      "id": "4865",
      "sura": "54",
      "aya": "19",
      "arabic_text": "إِنَّآ أَرۡسَلۡنَا عَلَيۡهِمۡ رِيحٗا صَرۡصَرٗا فِي يَوۡمِ نَحۡسٖ مُّسۡتَمِرّٖ",
      "translation": "Tõnd tʋmsa seb-kεgeng b zug ra-toog raar sẽn duumdi.",
      "footnotes": ""
    },
    {
      "id": "4866",
      "sura": "54",
      "aya": "20",
      "arabic_text": "تَنزِعُ ٱلنَّاسَ كَأَنَّهُمۡ أَعۡجَازُ نَخۡلٖ مُّنقَعِرٖ",
      "translation": "A lugsda neba, tɩ b yaa wala tamar-tɩɩs yẽg sẽn võoge.",
      "footnotes": ""
    },
    {
      "id": "4867",
      "sura": "54",
      "aya": "21",
      "arabic_text": "فَكَيۡفَ كَانَ عَذَابِي وَنُذُرِ",
      "translation": "La Mam naongã ne M bugsgã yɩɩ wãn-wãna?",
      "footnotes": ""
    },
    {
      "id": "4868",
      "sura": "54",
      "aya": "22",
      "arabic_text": "وَلَقَدۡ يَسَّرۡنَا ٱلۡقُرۡءَانَ لِلذِّكۡرِ فَهَلۡ مِن مُّدَّكِرٖ",
      "translation": "La sɩd la hakɩɩka Tõnd yolsa Alkʋrãanã tẽegr yĩnga, la tẽegd beeme bɩɩ?",
      "footnotes": ""
    },
    {
      "id": "4869",
      "sura": "54",
      "aya": "23",
      "arabic_text": "كَذَّبَتۡ ثَمُودُ بِٱلنُّذُرِ",
      "translation": "Ad a Ṯamuud rãmb kɩɩsa bugsgã.",
      "footnotes": ""
    },
    {
      "id": "4870",
      "sura": "54",
      "aya": "24",
      "arabic_text": "فَقَالُوٓاْ أَبَشَرٗا مِّنَّا وَٰحِدٗا نَّتَّبِعُهُۥٓ إِنَّآ إِذٗا لَّفِي ضَلَٰلٖ وَسُعُرٍ",
      "translation": "Tɩ b yeele: \"ninsaal a yembr tõnd pʋgẽ la tõnd pʋgda? Ad tõnd wakat-kãngã d bee meneng la gãeemd pʋga\".",
      "footnotes": ""
    },
    {
      "id": "4871",
      "sura": "54",
      "aya": "25",
      "arabic_text": "أَءُلۡقِيَ ٱلذِّكۡرُ عَلَيۡهِ مِنۢ بَيۡنِنَا بَلۡ هُوَ كَذَّابٌ أَشِرٞ",
      "translation": "Rẽ yĩnga b sika tẽn-tʋʋmdã yẽ zug bal tõnd sʋka? A rag n yaa zĩrimbe-neda n yaa waoog-m-meng soaba\".",
      "footnotes": ""
    },
    {
      "id": "4872",
      "sura": "54",
      "aya": "26",
      "arabic_text": "سَيَعۡلَمُونَ غَدٗا مَّنِ ٱلۡكَذَّابُ ٱلۡأَشِرُ",
      "translation": "Beoogo b na bãng ãnd la zĩrimbe-ned n yaa waoog-m-meng soaba.",
      "footnotes": ""
    },
    {
      "id": "4873",
      "sura": "54",
      "aya": "27",
      "arabic_text": "إِنَّا مُرۡسِلُواْ ٱلنَّاقَةِ فِتۡنَةٗ لَّهُمۡ فَٱرۡتَقِبۡهُمۡ وَٱصۡطَبِرۡ",
      "translation": "Tõnd n tʋms yʋgemdã, tɩ yaa zarbg ne-ba, bɩ f koll-ba la f maan sugri.",
      "footnotes": ""
    },
    {
      "id": "4874",
      "sura": "54",
      "aya": "28",
      "arabic_text": "وَنَبِّئۡهُمۡ أَنَّ ٱلۡمَآءَ قِسۡمَةُۢ بَيۡنَهُمۡۖ كُلُّ شِرۡبٖ مُّحۡتَضَرٞ",
      "translation": "La f togs-b tɩ koomã yaa sẽn pʋɩ bãmb (ne yʋgemdã) sʋka, ned fãa wata a yũub (raare).",
      "footnotes": ""
    },
    {
      "id": "4875",
      "sura": "54",
      "aya": "29",
      "arabic_text": "فَنَادَوۡاْ صَاحِبَهُمۡ فَتَعَاطَىٰ فَعَقَرَ",
      "translation": "Tɩ b bool b tũud-n-taagã, t'a rɩk (a sʋʋgã) n kõs (-a).",
      "footnotes": ""
    },
    {
      "id": "4876",
      "sura": "54",
      "aya": "30",
      "arabic_text": "فَكَيۡفَ كَانَ عَذَابِي وَنُذُرِ",
      "translation": "La Mam naongã ne M bugsgã yɩɩ wãn-wãna?",
      "footnotes": ""
    },
    {
      "id": "4877",
      "sura": "54",
      "aya": "31",
      "arabic_text": "إِنَّآ أَرۡسَلۡنَا عَلَيۡهِمۡ صَيۡحَةٗ وَٰحِدَةٗ فَكَانُواْ كَهَشِيمِ ٱلۡمُحۡتَظِرِ",
      "translation": "Tõnd tʋmsa b zug kaas-vuka, tɩ b lebg wala yãgr moodo.",
      "footnotes": ""
    },
    {
      "id": "4878",
      "sura": "54",
      "aya": "32",
      "arabic_text": "وَلَقَدۡ يَسَّرۡنَا ٱلۡقُرۡءَانَ لِلذِّكۡرِ فَهَلۡ مِن مُّدَّكِرٖ",
      "translation": "La sɩd la hakɩɩka Tõnd yolsa Alkʋrãanã tẽegr yĩnga, la tẽegd beeme bɩ?",
      "footnotes": ""
    },
    {
      "id": "4879",
      "sura": "54",
      "aya": "33",
      "arabic_text": "كَذَّبَتۡ قَوۡمُ لُوطِۭ بِٱلنُّذُرِ",
      "translation": "A Lʋʋt nebã kɩɩsa Bugsgã.",
      "footnotes": ""
    },
    {
      "id": "4880",
      "sura": "54",
      "aya": "34",
      "arabic_text": "إِنَّآ أَرۡسَلۡنَا عَلَيۡهِمۡ حَاصِبًا إِلَّآ ءَالَ لُوطٖۖ نَّجَّيۡنَٰهُم بِسَحَرٖ",
      "translation": "Tõnd tʋmsa b zug sob-fãeedga, sã n ka a Lʋʋṭ zakã rãmb bala, Tõnd tɩlg-b lame tõd-beoog wakato.",
      "footnotes": ""
    },
    {
      "id": "4881",
      "sura": "54",
      "aya": "35",
      "arabic_text": "نِّعۡمَةٗ مِّنۡ عِندِنَاۚ كَذَٰلِكَ نَجۡزِي مَن شَكَرَ",
      "translation": "Yaa neema sẽn yi Tõnd nengẽ, yaa woto bal la D rond sẽn pʋʋs-a barka.",
      "footnotes": ""
    },
    {
      "id": "4882",
      "sura": "54",
      "aya": "36",
      "arabic_text": "وَلَقَدۡ أَنذَرَهُم بَطۡشَتَنَا فَتَمَارَوۡاْ بِٱلنُّذُرِ",
      "translation": "La sɩd la hakɩɩka, ad a bugs-b lame ne tõnd yõk-kεgengã tɩ b kɩɩs Bugsgã.",
      "footnotes": ""
    },
    {
      "id": "4883",
      "sura": "54",
      "aya": "37",
      "arabic_text": "وَلَقَدۡ رَٰوَدُوهُ عَن ضَيۡفِهِۦ فَطَمَسۡنَآ أَعۡيُنَهُمۡ فَذُوقُواْ عَذَابِي وَنُذُرِ",
      "translation": "La sɩd la hakɩɩka b ro-a lame t'a bɑs bãmb ne ɑ sãambã, tɩ Tõnd yẽes b ninã, bɩ y lemb Mam namsgã la M Bugsgã.",
      "footnotes": ""
    },
    {
      "id": "4884",
      "sura": "54",
      "aya": "38",
      "arabic_text": "وَلَقَدۡ صَبَّحَهُم بُكۡرَةً عَذَابٞ مُّسۡتَقِرّٞ",
      "translation": "Sɩd la hakɩɩka, naong sẽn tabe n vẽeg-b yibeoogo.",
      "footnotes": ""
    },
    {
      "id": "4885",
      "sura": "54",
      "aya": "39",
      "arabic_text": "فَذُوقُواْ عَذَابِي وَنُذُرِ",
      "translation": "Bɩ y lemb Mam naongã la M Bugsgã.",
      "footnotes": ""
    },
    {
      "id": "4886",
      "sura": "54",
      "aya": "40",
      "arabic_text": "وَلَقَدۡ يَسَّرۡنَا ٱلۡقُرۡءَانَ لِلذِّكۡرِ فَهَلۡ مِن مُّدَّكِرٖ",
      "translation": "La sɩd la hakɩɩka Tõnd yolsa Alkʋrãanã tẽegr yĩnga, la tẽegd beeme bɩ?",
      "footnotes": ""
    },
    {
      "id": "4887",
      "sura": "54",
      "aya": "41",
      "arabic_text": "وَلَقَدۡ جَآءَ ءَالَ فِرۡعَوۡنَ ٱلنُّذُرُ",
      "translation": "Sɩd la hakɩɩka bugsgã waa a Fɩr-aoon zakã rãmbẽ.",
      "footnotes": ""
    },
    {
      "id": "4888",
      "sura": "54",
      "aya": "42",
      "arabic_text": "كَذَّبُواْ بِـَٔايَٰتِنَا كُلِّهَا فَأَخَذۡنَٰهُمۡ أَخۡذَ عَزِيزٖ مُّقۡتَدِرٍ",
      "translation": "B yagsa Tõnd yel-soalmã gilli, tɩ Tõnd yõk-b Wilb Naab sẽn yaa Tõogd yõkre.",
      "footnotes": ""
    },
    {
      "id": "4889",
      "sura": "54",
      "aya": "43",
      "arabic_text": "أَكُفَّارُكُمۡ خَيۡرٞ مِّنۡ أُوْلَٰٓئِكُمۡ أَمۡ لَكُم بَرَآءَةٞ فِي ٱلزُّبُرِ",
      "translation": "Rẽ yĩnga yaa yãmb (Mak) kɩfr-dãmba! yãmb sõmblem n yɩɩd nin-kãeesã bɩ, bɩ yãmb tara põsg zĩig gaf rãmbã pʋgẽ?",
      "footnotes": ""
    },
    {
      "id": "4890",
      "sura": "54",
      "aya": "44",
      "arabic_text": "أَمۡ يَقُولُونَ نَحۡنُ جَمِيعٞ مُّنتَصِرٞ",
      "translation": "Bɩ b yetame: \"tõnd yaa zãma, d na tõoge\".",
      "footnotes": ""
    },
    {
      "id": "4891",
      "sura": "54",
      "aya": "45",
      "arabic_text": "سَيُهۡزَمُ ٱلۡجَمۡعُ وَيُوَلُّونَ ٱلدُّبُرَ",
      "translation": "B na n sãeega zãma wã tɩ b gõd kuidsi.",
      "footnotes": ""
    },
    {
      "id": "4892",
      "sura": "54",
      "aya": "46",
      "arabic_text": "بَلِ ٱلسَّاعَةُ مَوۡعِدُهُمۡ وَٱلسَّاعَةُ أَدۡهَىٰ وَأَمَرُّ",
      "translation": "Pa woto ye, Dũni wã yikr la b sεka, la Dũni wã yikr me n yɩɩd wẽng la toolem.",
      "footnotes": ""
    },
    {
      "id": "4893",
      "sura": "54",
      "aya": "47",
      "arabic_text": "إِنَّ ٱلۡمُجۡرِمِينَ فِي ضَلَٰلٖ وَسُعُرٖ",
      "translation": "Ad nin-wẽnsã bee meneng pʋgẽ la bug-witim.",
      "footnotes": ""
    },
    {
      "id": "4894",
      "sura": "54",
      "aya": "48",
      "arabic_text": "يَوۡمَ يُسۡحَبُونَ فِي ٱلنَّارِ عَلَىٰ وُجُوهِهِمۡ ذُوقُواْ مَسَّ سَقَرَ",
      "translation": "Raar ning b sẽn na n vuud-b bugmã pʋgẽ b nemsã zugu \"lemb-y Sakar sɩɩsgo\".",
      "footnotes": ""
    },
    {
      "id": "4895",
      "sura": "54",
      "aya": "49",
      "arabic_text": "إِنَّا كُلَّ شَيۡءٍ خَلَقۡنَٰهُ بِقَدَرٖ",
      "translation": "Ad Tõndo, bũmbã fãa D naan-a-la ne geelgo.",
      "footnotes": ""
    },
    {
      "id": "4896",
      "sura": "54",
      "aya": "50",
      "arabic_text": "وَمَآ أَمۡرُنَآ إِلَّا وَٰحِدَةٞ كَلَمۡحِۭ بِٱلۡبَصَرِ",
      "translation": "La Tõnd yεlã pa yɩ rẽnda vũka, wala nif kamsgo.",
      "footnotes": ""
    },
    {
      "id": "4897",
      "sura": "54",
      "aya": "51",
      "arabic_text": "وَلَقَدۡ أَهۡلَكۡنَآ أَشۡيَاعَكُمۡ فَهَلۡ مِن مُّدَّكِرٖ",
      "translation": "La sɩd la hakɩɩka Tõnd halka yãmb buudu, la rẽ yĩnga tẽegd beeme bɩ?",
      "footnotes": ""
    },
    {
      "id": "4898",
      "sura": "54",
      "aya": "52",
      "arabic_text": "وَكُلُّ شَيۡءٖ فَعَلُوهُ فِي ٱلزُّبُرِ",
      "translation": "La bũmb fãa b sẽn tʋmã bee gaf rãmbẽ.",
      "footnotes": ""
    },
    {
      "id": "4899",
      "sura": "54",
      "aya": "53",
      "arabic_text": "وَكُلُّ صَغِيرٖ وَكَبِيرٖ مُّسۡتَطَرٌ",
      "translation": "La sẽn paood fãa, la sẽn bedme, gʋlsame.",
      "footnotes": ""
    },
    {
      "id": "4900",
      "sura": "54",
      "aya": "54",
      "arabic_text": "إِنَّ ٱلۡمُتَّقِينَ فِي جَنَّٰتٖ وَنَهَرٖ",
      "translation": "Ad wẽn-zoεtbã bee arzãn-rãmb pʋsẽ la ko-soodo.",
      "footnotes": ""
    },
    {
      "id": "4901",
      "sura": "54",
      "aya": "55",
      "arabic_text": "فِي مَقۡعَدِ صِدۡقٍ عِندَ مَلِيكٖ مُّقۡتَدِرِۭ",
      "translation": "Sɩd zĩndg zĩigẽ, Naab sẽn yaa tõog Soab nengẽ.",
      "footnotes": ""
    }
  ]
}