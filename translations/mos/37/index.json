{
  "result": [
    {
      "id": "3789",
      "sura": "37",
      "aya": "1",
      "arabic_text": "وَٱلصَّٰٓفَّٰتِ صَفّٗا",
      "translation": "M wẽen ne Mɑlεgs tedgdbã, rulg-rulgã.",
      "footnotes": ""
    },
    {
      "id": "3790",
      "sura": "37",
      "aya": "2",
      "arabic_text": "فَٱلزَّٰجِرَٰتِ زَجۡرٗا",
      "translation": "La sẽn tãsd-b Sɑwɑtã tãsg tεkẽ n peegd-b n teesd Wẽnd sẽn tʋllẽ.",
      "footnotes": ""
    },
    {
      "id": "3791",
      "sura": "37",
      "aya": "3",
      "arabic_text": "فَٱلتَّٰلِيَٰتِ ذِكۡرًا",
      "translation": "La sẽn karemd-b Tẽegrã sẽn yɑɑ Wẽnd goɑmã.",
      "footnotes": ""
    },
    {
      "id": "3792",
      "sura": "37",
      "aya": "4",
      "arabic_text": "إِنَّ إِلَٰهَكُمۡ لَوَٰحِدٞ",
      "translation": "Ad yãmb Soabã, a yaa a Yembre.",
      "footnotes": ""
    },
    {
      "id": "3793",
      "sura": "37",
      "aya": "5",
      "arabic_text": "رَّبُّ ٱلسَّمَٰوَٰتِ وَٱلۡأَرۡضِ وَمَا بَيۡنَهُمَا وَرَبُّ ٱلۡمَشَٰرِقِ",
      "translation": "Saas la tẽng la bũmb ning sẽn be b yiibã sʋk Soaba, la Wĩndg pukr zĩis Naaba.",
      "footnotes": ""
    },
    {
      "id": "3794",
      "sura": "37",
      "aya": "6",
      "arabic_text": "إِنَّا زَيَّنَّا ٱلسَّمَآءَ ٱلدُّنۡيَا بِزِينَةٍ ٱلۡكَوَاكِبِ",
      "translation": "Ad Tond nagsa Dũni saagã ne faas-teed sẽn yaa ãdse.",
      "footnotes": ""
    },
    {
      "id": "3795",
      "sura": "37",
      "aya": "7",
      "arabic_text": "وَحِفۡظٗا مِّن كُلِّ شَيۡطَٰنٖ مَّارِدٖ",
      "translation": "La D leb n gũus-a n yi Sʋɩtãan fãa sẽn yaa tõta.",
      "footnotes": ""
    },
    {
      "id": "3796",
      "sura": "37",
      "aya": "8",
      "arabic_text": "لَّا يَسَّمَّعُونَ إِلَى ٱلۡمَلَإِ ٱلۡأَعۡلَىٰ وَيُقۡذَفُونَ مِن كُلِّ جَانِبٖ",
      "translation": "B pa tõe n kelg yĩngr rãmbã ye, b lobd-b-la wεεng fãa gilli.",
      "footnotes": ""
    },
    {
      "id": "3797",
      "sura": "37",
      "aya": "9",
      "arabic_text": "دُحُورٗاۖ وَلَهُمۡ عَذَابٞ وَاصِبٌ",
      "translation": "Na zãag yĩnga, la b le tar nong sẽn ruumdi.",
      "footnotes": ""
    },
    {
      "id": "3798",
      "sura": "37",
      "aya": "10",
      "arabic_text": "إِلَّا مَنۡ خَطِفَ ٱلۡخَطۡفَةَ فَأَتۡبَعَهُۥ شِهَابٞ ثَاقِبٞ",
      "translation": "Rẽnda ned ning sẽn zaeeg-a zaeegr tɩ vɩleng sẽn wit pʋgl-a.",
      "footnotes": ""
    },
    {
      "id": "3799",
      "sura": "37",
      "aya": "11",
      "arabic_text": "فَٱسۡتَفۡتِهِمۡ أَهُمۡ أَشَدُّ خَلۡقًا أَم مَّنۡ خَلَقۡنَآۚ إِنَّا خَلَقۡنَٰهُم مِّن طِينٖ لَّازِبِۭ",
      "translation": "Bɩ f sok-b n gese, bãmb naanegã toolem n yɩɩd bɩ? Bɩ yaa bũmb ning Tõnd sẽn naanã? Ad Tõnd naan-b lame ne tãnd sẽn yaa tabende.",
      "footnotes": ""
    },
    {
      "id": "3800",
      "sura": "37",
      "aya": "12",
      "arabic_text": "بَلۡ عَجِبۡتَ وَيَسۡخَرُونَ",
      "translation": "Pa woto ye, fo maanda yel-solemd tɩ bãmb yaandẽ.",
      "footnotes": ""
    },
    {
      "id": "3801",
      "sura": "37",
      "aya": "13",
      "arabic_text": "وَإِذَا ذُكِّرُواْ لَا يَذۡكُرُونَ",
      "translation": "La b sã n tẽeg-ba, b pa tẽegd ye.",
      "footnotes": ""
    },
    {
      "id": "3802",
      "sura": "37",
      "aya": "14",
      "arabic_text": "وَإِذَا رَأَوۡاْ ءَايَةٗ يَسۡتَسۡخِرُونَ",
      "translation": "La b sã n yã yel-solemde, la b sẽn boond taab n yaandẽ.",
      "footnotes": ""
    },
    {
      "id": "3803",
      "sura": "37",
      "aya": "15",
      "arabic_text": "وَقَالُوٓاْ إِنۡ هَٰذَآ إِلَّا سِحۡرٞ مُّبِينٌ",
      "translation": "La b yeel yã: \"yãoã pa yɩ rẽnda tɩɩm sẽn vẽnege\".",
      "footnotes": ""
    },
    {
      "id": "3804",
      "sura": "37",
      "aya": "16",
      "arabic_text": "أَءِذَا مِتۡنَا وَكُنَّا تُرَابٗا وَعِظَٰمًا أَءِنَّا لَمَبۡعُوثُونَ",
      "translation": "B yeelame: \"rẽ yĩnga tõnd sã n ki n lebg tom la kõaba, b na leb n vʋʋg tõndo?",
      "footnotes": ""
    },
    {
      "id": "3805",
      "sura": "37",
      "aya": "17",
      "arabic_text": "أَوَءَابَآؤُنَا ٱلۡأَوَّلُونَ",
      "translation": "La tõnd saam-rẽemsã fãa?\"",
      "footnotes": ""
    },
    {
      "id": "3806",
      "sura": "37",
      "aya": "18",
      "arabic_text": "قُلۡ نَعَمۡ وَأَنتُمۡ دَٰخِرُونَ",
      "translation": "Yeele: \"n-ye\". Tɩ yãmb yaa b sẽn faag-b rãmba.",
      "footnotes": ""
    },
    {
      "id": "3807",
      "sura": "37",
      "aya": "19",
      "arabic_text": "فَإِنَّمَا هِيَ زَجۡرَةٞ وَٰحِدَةٞ فَإِذَا هُمۡ يَنظُرُونَ",
      "translation": "Ad a yaa tãs-vuk bal tɩ bãmb yaa sẽn gete.",
      "footnotes": ""
    },
    {
      "id": "3808",
      "sura": "37",
      "aya": "20",
      "arabic_text": "وَقَالُواْ يَٰوَيۡلَنَا هَٰذَا يَوۡمُ ٱلدِّينِ",
      "translation": "Tɩ b yeele: \"yaa tõnd wɩɩbdo! Yãoondã yaa rolbã raare.",
      "footnotes": ""
    },
    {
      "id": "3809",
      "sura": "37",
      "aya": "21",
      "arabic_text": "هَٰذَا يَوۡمُ ٱلۡفَصۡلِ ٱلَّذِي كُنتُم بِهِۦ تُكَذِّبُونَ",
      "translation": "Yãoã yaa welgr raar ning yãmb sẽn da yɩ n yagsdẽ wã\".",
      "footnotes": ""
    },
    {
      "id": "3810",
      "sura": "37",
      "aya": "22",
      "arabic_text": "۞ ٱحۡشُرُواْ ٱلَّذِينَ ظَلَمُواْ وَأَزۡوَٰجَهُمۡ وَمَا كَانُواْ يَعۡبُدُونَ",
      "translation": "Tigim-y b rãmb nins sẽn wẽgbã, b pagbã la bũmb nins b sẽn da yɩ n tũudẽ wã.",
      "footnotes": ""
    },
    {
      "id": "3811",
      "sura": "37",
      "aya": "23",
      "arabic_text": "مِن دُونِ ٱللَّهِ فَٱهۡدُوهُمۡ إِلَىٰ صِرَٰطِ ٱلۡجَحِيمِ",
      "translation": "Zẽng tɩ pa Wẽndã, bɩ y kãag-y-b n tʋg Bugmã sorẽ.",
      "footnotes": ""
    },
    {
      "id": "3812",
      "sura": "37",
      "aya": "24",
      "arabic_text": "وَقِفُوهُمۡۖ إِنَّهُم مَّسۡـُٔولُونَ",
      "translation": "La y yals-y-ba, tɩ b na n sok-b lame.",
      "footnotes": ""
    },
    {
      "id": "3813",
      "sura": "37",
      "aya": "25",
      "arabic_text": "مَا لَكُمۡ لَا تَنَاصَرُونَ",
      "translation": "Yaa bõe n tar yãmb tɩ y pa sõngd taaba?.",
      "footnotes": ""
    },
    {
      "id": "3814",
      "sura": "37",
      "aya": "26",
      "arabic_text": "بَلۡ هُمُ ٱلۡيَوۡمَ مُسۡتَسۡلِمُونَ",
      "translation": "Pa woto ye, bãmbã rũnda, b yaa sak-n-tũ rãmba.",
      "footnotes": ""
    },
    {
      "id": "3815",
      "sura": "37",
      "aya": "27",
      "arabic_text": "وَأَقۡبَلَ بَعۡضُهُمۡ عَلَىٰ بَعۡضٖ يَتَسَآءَلُونَ",
      "translation": "Tɩ b sãnda togl sãnda n sogsd taaba.",
      "footnotes": ""
    },
    {
      "id": "3816",
      "sura": "37",
      "aya": "28",
      "arabic_text": "قَالُوٓاْ إِنَّكُمۡ كُنتُمۡ تَأۡتُونَنَا عَنِ ٱلۡيَمِينِ",
      "translation": "N yetẽ: \"ad yãmb ra yɩɩme n wat tõnd nengẽ ne pãnga\".",
      "footnotes": ""
    },
    {
      "id": "3817",
      "sura": "37",
      "aya": "29",
      "arabic_text": "قَالُواْ بَل لَّمۡ تَكُونُواْ مُؤۡمِنِينَ",
      "translation": "Tɩ b yeele: \"yãmb pʋs n ra pa yɩ n yaa sɩd-kõtb ye\".",
      "footnotes": ""
    },
    {
      "id": "3818",
      "sura": "37",
      "aya": "30",
      "arabic_text": "وَمَا كَانَ لَنَا عَلَيۡكُم مِّن سُلۡطَٰنِۭۖ بَلۡ كُنتُمۡ قَوۡمٗا طَٰغِينَ",
      "translation": "La tõnd ra pa tar ba pãng yãmb zug ye, yãmb pʋs n ra yɩɩ neb sẽn yaa kεdgdba.",
      "footnotes": ""
    },
    {
      "id": "3819",
      "sura": "37",
      "aya": "31",
      "arabic_text": "فَحَقَّ عَلَيۡنَا قَوۡلُ رَبِّنَآۖ إِنَّا لَذَآئِقُونَ",
      "translation": "Tõnd Soabã gomd sɩdga tõnd zugu, ad tõnd yaa (naongã) lεmbdba.",
      "footnotes": ""
    },
    {
      "id": "3820",
      "sura": "37",
      "aya": "32",
      "arabic_text": "فَأَغۡوَيۡنَٰكُمۡ إِنَّا كُنَّا غَٰوِينَ",
      "translation": "Tɩ tõnd kedg yãmba, ad tõnd yɩɩme n yaa kεdgdba.",
      "footnotes": ""
    },
    {
      "id": "3821",
      "sura": "37",
      "aya": "33",
      "arabic_text": "فَإِنَّهُمۡ يَوۡمَئِذٖ فِي ٱلۡعَذَابِ مُشۡتَرِكُونَ",
      "translation": "La raar-n-kãngã, b fãa yaa lagem-n-taas naongã pʋga.",
      "footnotes": ""
    },
    {
      "id": "3822",
      "sura": "37",
      "aya": "34",
      "arabic_text": "إِنَّا كَذَٰلِكَ نَفۡعَلُ بِٱلۡمُجۡرِمِينَ",
      "translation": "Ad tõnd yaa woto bal la D tʋm ne nin-wẽnsã.",
      "footnotes": ""
    },
    {
      "id": "3823",
      "sura": "37",
      "aya": "35",
      "arabic_text": "إِنَّهُمۡ كَانُوٓاْ إِذَا قِيلَ لَهُمۡ لَآ إِلَٰهَ إِلَّا ٱللَّهُ يَسۡتَكۡبِرُونَ",
      "translation": "Ad bãmb ra yɩɩme tɩ b sã n yeel-ba: \"soab kae sã n pa Wẽnde\". La b sẽn maand waoog-m-menga.",
      "footnotes": ""
    },
    {
      "id": "3824",
      "sura": "37",
      "aya": "36",
      "arabic_text": "وَيَقُولُونَ أَئِنَّا لَتَارِكُوٓاْ ءَالِهَتِنَا لِشَاعِرٖ مَّجۡنُونِۭ",
      "translation": "La b yetẽ: \"rẽ yĩnga tõnd yaa d soben-dãmbã basdba, yɩɩn-yɩɩnd sẽn yaa gãeeng yĩnga?\".",
      "footnotes": ""
    },
    {
      "id": "3825",
      "sura": "37",
      "aya": "37",
      "arabic_text": "بَلۡ جَآءَ بِٱلۡحَقِّ وَصَدَّقَ ٱلۡمُرۡسَلِينَ",
      "translation": "Pa woto dɛ! A waa ne sɩd la a sɩdg tẽn-tʋʋmbã.",
      "footnotes": ""
    },
    {
      "id": "3826",
      "sura": "37",
      "aya": "38",
      "arabic_text": "إِنَّكُمۡ لَذَآئِقُواْ ٱلۡعَذَابِ ٱلۡأَلِيمِ",
      "translation": "Ad yãmb yaa naon-zabdgã lεmbdba.",
      "footnotes": ""
    },
    {
      "id": "3827",
      "sura": "37",
      "aya": "39",
      "arabic_text": "وَمَا تُجۡزَوۡنَ إِلَّا مَا كُنتُمۡ تَعۡمَلُونَ",
      "translation": "La b pa rond yãmb rẽnda yãmb sẽn ra yɩ n tʋmdẽ wã.",
      "footnotes": ""
    },
    {
      "id": "3828",
      "sura": "37",
      "aya": "40",
      "arabic_text": "إِلَّا عِبَادَ ٱللَّهِ ٱلۡمُخۡلَصِينَ",
      "translation": "Ralla Wẽnd yembs nins b sẽn tɩlgã.",
      "footnotes": ""
    },
    {
      "id": "3829",
      "sura": "37",
      "aya": "41",
      "arabic_text": "أُوْلَٰٓئِكَ لَهُمۡ رِزۡقٞ مَّعۡلُومٞ",
      "translation": "Bãmb rãmb n tar rɩtl b sẽn mi.",
      "footnotes": ""
    },
    {
      "id": "3830",
      "sura": "37",
      "aya": "42",
      "arabic_text": "فَوَٰكِهُ وَهُم مُّكۡرَمُونَ",
      "translation": "Sẽn ya tɩ-biisi, tɩ bãmb yaa b sẽn waoog-b rãmba.",
      "footnotes": ""
    },
    {
      "id": "3831",
      "sura": "37",
      "aya": "43",
      "arabic_text": "فِي جَنَّٰتِ ٱلنَّعِيمِ",
      "translation": "Tɩ b be Neema arzãn-rãmbã pʋsẽ.",
      "footnotes": ""
    },
    {
      "id": "3832",
      "sura": "37",
      "aya": "44",
      "arabic_text": "عَلَىٰ سُرُرٖ مُّتَقَٰبِلِينَ",
      "translation": "N be gãt zutu, n togl taaba.",
      "footnotes": ""
    },
    {
      "id": "3833",
      "sura": "37",
      "aya": "45",
      "arabic_text": "يُطَافُ عَلَيۡهِم بِكَأۡسٖ مِّن مَّعِينِۭ",
      "translation": "Tɩ b gilgd b zut ne ko-tees sẽn yɑɑ yolgmd wɑ lɑ ko-nifri.",
      "footnotes": ""
    },
    {
      "id": "3834",
      "sura": "37",
      "aya": "46",
      "arabic_text": "بَيۡضَآءَ لَذَّةٖ لِّلشَّٰرِبِينَ",
      "translation": "Pεεlg fudd n yaa noog ne a yũudba.",
      "footnotes": ""
    },
    {
      "id": "3835",
      "sura": "37",
      "aya": "47",
      "arabic_text": "لَا فِيهَا غَوۡلٞ وَلَا هُمۡ عَنۡهَا يُنزَفُونَ",
      "translation": "Suub kɑ ɑ pʋgẽ ye, ɑ pa zɑb b zutu.",
      "footnotes": ""
    },
    {
      "id": "3836",
      "sura": "37",
      "aya": "48",
      "arabic_text": "وَعِندَهُمۡ قَٰصِرَٰتُ ٱلطَّرۡفِ عِينٞ",
      "translation": "La b tara pagb sẽn ya ges-koees rãmba, n ya pʋg-neeb nin sẽn yalme.",
      "footnotes": ""
    },
    {
      "id": "3837",
      "sura": "37",
      "aya": "49",
      "arabic_text": "كَأَنَّهُنَّ بَيۡضٞ مَّكۡنُونٞ",
      "translation": "B yaa wala gεl sẽn gũusi.",
      "footnotes": ""
    },
    {
      "id": "3838",
      "sura": "37",
      "aya": "50",
      "arabic_text": "فَأَقۡبَلَ بَعۡضُهُمۡ عَلَىٰ بَعۡضٖ يَتَسَآءَلُونَ",
      "translation": "Tɩ b sãnda togl sãnda n sogsd taaba.",
      "footnotes": ""
    },
    {
      "id": "3839",
      "sura": "37",
      "aya": "51",
      "arabic_text": "قَالَ قَآئِلٞ مِّنۡهُمۡ إِنِّي كَانَ لِي قَرِينٞ",
      "translation": "Yεt n yeel b pʋgẽ wã : \"ad mam ra tara zao.",
      "footnotes": ""
    },
    {
      "id": "3840",
      "sura": "37",
      "aya": "52",
      "arabic_text": "يَقُولُ أَءِنَّكَ لَمِنَ ٱلۡمُصَدِّقِينَ",
      "translation": "T'a ra yetẽ: \"rẽ yĩnga fo lagma sɩd kõtbã bɩ?''.",
      "footnotes": ""
    },
    {
      "id": "3841",
      "sura": "37",
      "aya": "53",
      "arabic_text": "أَءِذَا مِتۡنَا وَكُنَّا تُرَابٗا وَعِظَٰمًا أَءِنَّا لَمَدِينُونَ",
      "translation": "Tõnd sã n ki n lebg tom la kõaba rẽ yĩnga tõnd yaa b sẽn na n rol-b rãmb bɩ?\"",
      "footnotes": ""
    },
    {
      "id": "3842",
      "sura": "37",
      "aya": "54",
      "arabic_text": "قَالَ هَلۡ أَنتُم مُّطَّلِعُونَ",
      "translation": "Tɩ sɩd-kõtã yeel tũud-n-tɑɑsã sẽn be Arzẽnɑ: \"rẽ yĩnga yãmb pɑ na n wa tɩ d lik n ges ɑ sẽn mɑɑnegɑ?\"",
      "footnotes": ""
    },
    {
      "id": "3843",
      "sura": "37",
      "aya": "55",
      "arabic_text": "فَٱطَّلَعَ فَرَءَاهُ فِي سَوَآءِ ٱلۡجَحِيمِ",
      "translation": "T'a lɩk n yã-a Bugmã sʋka.",
      "footnotes": ""
    },
    {
      "id": "3844",
      "sura": "37",
      "aya": "56",
      "arabic_text": "قَالَ تَٱللَّهِ إِن كِدتَّ لَتُرۡدِينِ",
      "translation": "T'a yeele: \"m wẽen ne Wẽnde, fo ra na n halkẽ-la maam,",
      "footnotes": ""
    },
    {
      "id": "3845",
      "sura": "37",
      "aya": "57",
      "arabic_text": "وَلَوۡلَا نِعۡمَةُ رَبِّي لَكُنتُ مِنَ ٱلۡمُحۡضَرِينَ",
      "translation": "La sã n ka mam Soabã neema wã yĩngã, m ra na n zĩnda b sẽn wa ne-b rãmb bugmẽ wã.",
      "footnotes": ""
    },
    {
      "id": "3846",
      "sura": "37",
      "aya": "58",
      "arabic_text": "أَفَمَا نَحۡنُ بِمَيِّتِينَ",
      "translation": "M mi tɩ tõnd ɑ Arzẽn koɑmb pa kiidb lɑ?.",
      "footnotes": ""
    },
    {
      "id": "3847",
      "sura": "37",
      "aya": "59",
      "arabic_text": "إِلَّا مَوۡتَتَنَا ٱلۡأُولَىٰ وَمَا نَحۡنُ بِمُعَذَّبِينَ",
      "translation": "Rẽnda d kũ-rãeengã? Tõnd pa b sẽn na n nams-b rãmb me ye?.",
      "footnotes": ""
    },
    {
      "id": "3848",
      "sura": "37",
      "aya": "60",
      "arabic_text": "إِنَّ هَٰذَا لَهُوَ ٱلۡفَوۡزُ ٱلۡعَظِيمُ",
      "translation": "Ad woto la pʋɩ-bedre.",
      "footnotes": ""
    },
    {
      "id": "3849",
      "sura": "37",
      "aya": "61",
      "arabic_text": "لِمِثۡلِ هَٰذَا فَلۡيَعۡمَلِ ٱلۡعَٰمِلُونَ",
      "translation": "Bɩ tʋm-tʋmdbã tʋme, woto bilgr paang yĩnga.",
      "footnotes": ""
    },
    {
      "id": "3850",
      "sura": "37",
      "aya": "62",
      "arabic_text": "أَذَٰلِكَ خَيۡرٞ نُّزُلًا أَمۡ شَجَرَةُ ٱلزَّقُّومِ",
      "translation": "Señ togs tɩ loogã, yẽ la sigb zĩig sõama sẽn yɩɩd bɩ yaa zakʋʋm tɩɩgã (tʋk sẽnego) ?.",
      "footnotes": ""
    },
    {
      "id": "3851",
      "sura": "37",
      "aya": "63",
      "arabic_text": "إِنَّا جَعَلۡنَٰهَا فِتۡنَةٗ لِّلظَّٰلِمِينَ",
      "translation": "Tõnd naan-a lame t'a yaa zarbg-n-gεsg ne wẽgdbã.",
      "footnotes": ""
    },
    {
      "id": "3852",
      "sura": "37",
      "aya": "64",
      "arabic_text": "إِنَّهَا شَجَرَةٞ تَخۡرُجُ فِيٓ أَصۡلِ ٱلۡجَحِيمِ",
      "translation": "Ad a yaa tɩɩg sẽn yit Bugmã yẽgrẽ.",
      "footnotes": ""
    },
    {
      "id": "3853",
      "sura": "37",
      "aya": "65",
      "arabic_text": "طَلۡعُهَا كَأَنَّهُۥ رُءُوسُ ٱلشَّيَٰطِينِ",
      "translation": "A bĩisã yaa wala Sʋɩtãams zutu.",
      "footnotes": ""
    },
    {
      "id": "3854",
      "sura": "37",
      "aya": "66",
      "arabic_text": "فَإِنَّهُمۡ لَأٓكِلُونَ مِنۡهَا فَمَالِـُٔونَ مِنۡهَا ٱلۡبُطُونَ",
      "translation": "La bãmb na n rɩ-a lame n pids-a b pʋsã.",
      "footnotes": ""
    },
    {
      "id": "3855",
      "sura": "37",
      "aya": "67",
      "arabic_text": "ثُمَّ إِنَّ لَهُمۡ عَلَيۡهَا لَشَوۡبٗا مِّنۡ حَمِيمٖ",
      "translation": "Rẽ poorẽ b tara bõn-yũudi sẽn gẽdg ne ko-tʋʋlg n na n paas a zugu.",
      "footnotes": ""
    },
    {
      "id": "3856",
      "sura": "37",
      "aya": "68",
      "arabic_text": "ثُمَّ إِنَّ مَرۡجِعَهُمۡ لَإِلَى ٱلۡجَحِيمِ",
      "translation": "Rẽ poorẽ ad b lɛbeng zĩig yaa Bugmẽ wã.",
      "footnotes": ""
    },
    {
      "id": "3857",
      "sura": "37",
      "aya": "69",
      "arabic_text": "إِنَّهُمۡ أَلۡفَوۡاْ ءَابَآءَهُمۡ ضَآلِّينَ",
      "translation": "Ad bãmb mika b saam-dãmbã tɩ b yaa menemdba.",
      "footnotes": ""
    },
    {
      "id": "3858",
      "sura": "37",
      "aya": "70",
      "arabic_text": "فَهُمۡ عَلَىٰٓ ءَاثَٰرِهِمۡ يُهۡرَعُونَ",
      "translation": "Tɩ bãmb yaa sẽn zoet n wurd b vũunã tũub zugu.",
      "footnotes": ""
    },
    {
      "id": "3859",
      "sura": "37",
      "aya": "71",
      "arabic_text": "وَلَقَدۡ ضَلَّ قَبۡلَهُمۡ أَكۡثَرُ ٱلۡأَوَّلِينَ",
      "translation": "La sɩd la hakɩɩka rãeenem-rãmbã wʋsg sẽn reng bãamb taoor menmame.",
      "footnotes": ""
    },
    {
      "id": "3860",
      "sura": "37",
      "aya": "72",
      "arabic_text": "وَلَقَدۡ أَرۡسَلۡنَا فِيهِم مُّنذِرِينَ",
      "translation": "La sɩd la hakɩɩka Tõnd tʋmsa bugsdb b pʋgẽ.",
      "footnotes": ""
    },
    {
      "id": "3861",
      "sura": "37",
      "aya": "73",
      "arabic_text": "فَٱنظُرۡ كَيۡفَ كَانَ عَٰقِبَةُ ٱلۡمُنذَرِينَ",
      "translation": "Bɩ f ges b sẽn bugs-b rãmbã baasg yɩɩ wãn-wãna?",
      "footnotes": ""
    },
    {
      "id": "3862",
      "sura": "37",
      "aya": "74",
      "arabic_text": "إِلَّا عِبَادَ ٱللَّهِ ٱلۡمُخۡلَصِينَ",
      "translation": "Ralla Wẽnd yembs nins b sẽn tɩlgã, (bãmb nɑ n põsɑ nɑngã).",
      "footnotes": ""
    },
    {
      "id": "3863",
      "sura": "37",
      "aya": "75",
      "arabic_text": "وَلَقَدۡ نَادَىٰنَا نُوحٞ فَلَنِعۡمَ ٱلۡمُجِيبُونَ",
      "translation": "La sɩd la hakɩɩka a Nuuh boola Tõnd, la sakdb sɑkr sẽn be neer n yɩɩd yaa Tõndo.",
      "footnotes": ""
    },
    {
      "id": "3864",
      "sura": "37",
      "aya": "76",
      "arabic_text": "وَنَجَّيۡنَٰهُ وَأَهۡلَهُۥ مِنَ ٱلۡكَرۡبِ ٱلۡعَظِيمِ",
      "translation": "La D tɩlg-a-la ne a zakã rãmb n yi naon-bedrã.",
      "footnotes": ""
    },
    {
      "id": "3865",
      "sura": "37",
      "aya": "77",
      "arabic_text": "وَجَعَلۡنَا ذُرِّيَّتَهُۥ هُمُ ٱلۡبَاقِينَ",
      "translation": "La D maan a koambã tɩ bãmb la kεlldba.",
      "footnotes": ""
    },
    {
      "id": "3866",
      "sura": "37",
      "aya": "78",
      "arabic_text": "وَتَرَكۡنَا عَلَيۡهِ فِي ٱلۡأٓخِرِينَ",
      "translation": "La D bas tɩ b na n wa gomd a yell yaoolem rãmbẽ wã.",
      "footnotes": ""
    },
    {
      "id": "3867",
      "sura": "37",
      "aya": "79",
      "arabic_text": "سَلَٰمٌ عَلَىٰ نُوحٖ فِي ٱلۡعَٰلَمِينَ",
      "translation": "Tɩlgr be ne a Nuuh bõn-naandsã pʋga.",
      "footnotes": ""
    },
    {
      "id": "3868",
      "sura": "37",
      "aya": "80",
      "arabic_text": "إِنَّا كَذَٰلِكَ نَجۡزِي ٱلۡمُحۡسِنِينَ",
      "translation": "Ad yaa woto bal la Tõnd rond manegdbã.",
      "footnotes": ""
    },
    {
      "id": "3869",
      "sura": "37",
      "aya": "81",
      "arabic_text": "إِنَّهُۥ مِنۡ عِبَادِنَا ٱلۡمُؤۡمِنِينَ",
      "translation": "Ad a yaa Tõnd yembs nins sẽn ya sɩd-kõtbã a yembre.",
      "footnotes": ""
    },
    {
      "id": "3870",
      "sura": "37",
      "aya": "82",
      "arabic_text": "ثُمَّ أَغۡرَقۡنَا ٱلۡأٓخَرِينَ",
      "translation": "Rẽ loogr poorẽ tɩ Tõnd na n bõr neb a taabã.",
      "footnotes": ""
    },
    {
      "id": "3871",
      "sura": "37",
      "aya": "83",
      "arabic_text": "۞ وَإِنَّ مِن شِيعَتِهِۦ لَإِبۡرَٰهِيمَ",
      "translation": "La a ɭbraahɩɩm yɩɩme n dɩk a sorã n yɑ-ɑ yãɑgɑ.",
      "footnotes": ""
    },
    {
      "id": "3872",
      "sura": "37",
      "aya": "84",
      "arabic_text": "إِذۡ جَآءَ رَبَّهُۥ بِقَلۡبٖ سَلِيمٍ",
      "translation": "Wakat ning a sẽn wa a Soabã nengẽ ne sũur sẽn yɩlge.",
      "footnotes": ""
    },
    {
      "id": "3873",
      "sura": "37",
      "aya": "85",
      "arabic_text": "إِذۡ قَالَ لِأَبِيهِ وَقَوۡمِهِۦ مَاذَا تَعۡبُدُونَ",
      "translation": "Wakat ning a sẽn wa n yeel a saambã la a zãma wã: \"yaa bõe la yãmb sẽn tũudã?\"",
      "footnotes": ""
    },
    {
      "id": "3874",
      "sura": "37",
      "aya": "86",
      "arabic_text": "أَئِفۡكًا ءَالِهَةٗ دُونَ ٱللَّهِ تُرِيدُونَ",
      "translation": "Zĩri soben-dãmb zẽng sẽn pa Wẽnd la yãmb rata?",
      "footnotes": ""
    },
    {
      "id": "3875",
      "sura": "37",
      "aya": "87",
      "arabic_text": "فَمَا ظَنُّكُم بِرَبِّ ٱلۡعَٰلَمِينَ",
      "translation": "La yãmb tẽeda wãn-wãn ne bõn-nãandsã Soabã, tɩ sã n sεgɑ ne lɑgm-n-tɑɑre?",
      "footnotes": ""
    },
    {
      "id": "3876",
      "sura": "37",
      "aya": "88",
      "arabic_text": "فَنَظَرَ نَظۡرَةٗ فِي ٱلنُّجُومِ",
      "translation": "T'a nak n ges ãdsẽ wã.",
      "footnotes": ""
    },
    {
      "id": "3877",
      "sura": "37",
      "aya": "89",
      "arabic_text": "فَقَالَ إِنِّي سَقِيمٞ",
      "translation": "N yeel-bɑ: \"ad mam yaa bãada\".",
      "footnotes": ""
    },
    {
      "id": "3878",
      "sura": "37",
      "aya": "90",
      "arabic_text": "فَتَوَلَّوۡاْ عَنۡهُ مُدۡبِرِينَ",
      "translation": "Tɩ b ball n yi-a n gũd b kuidsi n looge.",
      "footnotes": ""
    },
    {
      "id": "3879",
      "sura": "37",
      "aya": "91",
      "arabic_text": "فَرَاغَ إِلَىٰٓ ءَالِهَتِهِمۡ فَقَالَ أَلَا تَأۡكُلُونَ",
      "translation": "T'a zãoos n kẽng b soben-dãmbẽ wã, n yeel: \"yãmb pa rɩt laa?''.",
      "footnotes": ""
    },
    {
      "id": "3880",
      "sura": "37",
      "aya": "92",
      "arabic_text": "مَا لَكُمۡ لَا تَنطِقُونَ",
      "translation": "Bõe n tar yãmb tɩ y pa gomda?\"",
      "footnotes": ""
    },
    {
      "id": "3881",
      "sura": "37",
      "aya": "93",
      "arabic_text": "فَرَاغَ عَلَيۡهِمۡ ضَرۡبَۢا بِٱلۡيَمِينِ",
      "translation": "T'a loog n ta n pãbd-b ne rɩtgo.",
      "footnotes": ""
    },
    {
      "id": "3882",
      "sura": "37",
      "aya": "94",
      "arabic_text": "فَأَقۡبَلُوٓاْ إِلَيۡهِ يَزِفُّونَ",
      "translation": "Tɩ b togl n wat a nengẽ ne yãgbo.",
      "footnotes": ""
    },
    {
      "id": "3883",
      "sura": "37",
      "aya": "95",
      "arabic_text": "قَالَ أَتَعۡبُدُونَ مَا تَنۡحِتُونَ",
      "translation": "T'a yeele: \"yãmb tũuda bũmb ning yãmb sẽn peesdã''",
      "footnotes": ""
    },
    {
      "id": "3884",
      "sura": "37",
      "aya": "96",
      "arabic_text": "وَٱللَّهُ خَلَقَكُمۡ وَمَا تَعۡمَلُونَ",
      "translation": "Tɩ Wẽnd n yaool n naan yãmb ne bũmb ning yãmb sẽn tʋmdã?",
      "footnotes": ""
    },
    {
      "id": "3885",
      "sura": "37",
      "aya": "97",
      "arabic_text": "قَالُواْ ٱبۡنُواْ لَهُۥ بُنۡيَٰنٗا فَأَلۡقُوهُ فِي ٱلۡجَحِيمِ",
      "translation": "Lɑ b yeelyã: \"me-y wulg a yĩngɑ, n lobg-a bugmã pʋga\".",
      "footnotes": ""
    },
    {
      "id": "3886",
      "sura": "37",
      "aya": "98",
      "arabic_text": "فَأَرَادُواْ بِهِۦ كَيۡدٗا فَجَعَلۡنَٰهُمُ ٱلۡأَسۡفَلِينَ",
      "translation": "Tɩ b tʋls-a ne wẽnga tɩ Tõnd maan tɩ bãmb lɑ bõnɑ rãmba.",
      "footnotes": ""
    },
    {
      "id": "3887",
      "sura": "37",
      "aya": "99",
      "arabic_text": "وَقَالَ إِنِّي ذَاهِبٌ إِلَىٰ رَبِّي سَيَهۡدِينِ",
      "translation": "T'a yeele: \"ad mam yaa loogda n tʋg m Soabẽ nengẽ, A na n kãndga maaam''.",
      "footnotes": ""
    },
    {
      "id": "3888",
      "sura": "37",
      "aya": "100",
      "arabic_text": "رَبِّ هَبۡ لِي مِنَ ٱلصَّٰلِحِينَ",
      "translation": "Foom m Soabã! Kõ maam bi-sõngo.",
      "footnotes": ""
    },
    {
      "id": "3889",
      "sura": "37",
      "aya": "101",
      "arabic_text": "فَبَشَّرۡنَٰهُ بِغُلَٰمٍ حَلِيمٖ",
      "translation": "Tɩ Tõnd noog a sũuri ne bi-ribl (ɭmaa-ɩɩl) sẽn yaa sugr soaba.",
      "footnotes": ""
    },
    {
      "id": "3890",
      "sura": "37",
      "aya": "102",
      "arabic_text": "فَلَمَّا بَلَغَ مَعَهُ ٱلسَّعۡيَ قَالَ يَٰبُنَيَّ إِنِّيٓ أَرَىٰ فِي ٱلۡمَنَامِ أَنِّيٓ أَذۡبَحُكَ فَٱنظُرۡ مَاذَا تَرَىٰۚ قَالَ يَٰٓأَبَتِ ٱفۡعَلۡ مَا تُؤۡمَرُۖ سَتَجِدُنِيٓ إِن شَآءَ ٱللَّهُ مِنَ ٱلصَّٰبِرِينَ",
      "translation": "Lɑ ɑ sẽn wa n bi, n ta sõng-ɑ sãɑmbã n tʋm wakatã, a (ɭbraahɩɩm) yeelame: \"m biig sõngo, ad mam yãta gõeem pʋgẽ n kodgd foom, bɩ f gese fo tagsg yaa wãn-wãna?\" T'a yeele: yaa m baaba sõngo, maan b sẽn sagend-fã tɩ Wẽnd sã n sake, f na n mika maam tɩ m lagma sugr rãmbẽ\".",
      "footnotes": ""
    },
    {
      "id": "3891",
      "sura": "37",
      "aya": "103",
      "arabic_text": "فَلَمَّآ أَسۡلَمَا وَتَلَّهُۥ لِلۡجَبِينِ",
      "translation": "B yiibã fãa sẽn wa n sak n reeg b zugẽ, t'a gãneg-a a yεgdgẽ wã.",
      "footnotes": ""
    },
    {
      "id": "3892",
      "sura": "37",
      "aya": "104",
      "arabic_text": "وَنَٰدَيۡنَٰهُ أَن يَٰٓإِبۡرَٰهِيمُ",
      "translation": "Tɩ Tõnd boaal-a: \"yaa foom ɭbrahɩɩma!''",
      "footnotes": ""
    },
    {
      "id": "3893",
      "sura": "37",
      "aya": "105",
      "arabic_text": "قَدۡ صَدَّقۡتَ ٱلرُّءۡيَآۚ إِنَّا كَذَٰلِكَ نَجۡزِي ٱلۡمُحۡسِنِينَ",
      "translation": "Sɩd la hakɩɩka fo sɩdga zãmsdã\", yaa woto bal la Tõnd rond manegdbã.",
      "footnotes": ""
    },
    {
      "id": "3894",
      "sura": "37",
      "aya": "106",
      "arabic_text": "إِنَّ هَٰذَا لَهُوَ ٱلۡبَلَٰٓؤُاْ ٱلۡمُبِينُ",
      "translation": "Ad wãnda la zarb-n-gɛsg sẽn vẽnege.",
      "footnotes": ""
    },
    {
      "id": "3895",
      "sura": "37",
      "aya": "107",
      "arabic_text": "وَفَدَيۡنَٰهُ بِذِبۡحٍ عَظِيمٖ",
      "translation": "La Tõnd tεdg-a lame ne bõn-koadgdg sẽn bedme.",
      "footnotes": ""
    },
    {
      "id": "3896",
      "sura": "37",
      "aya": "108",
      "arabic_text": "وَتَرَكۡنَا عَلَيۡهِ فِي ٱلۡأٓخِرِينَ",
      "translation": "La D bas tɩ b na n gomd a yell yaoolem rãmbẽ wã.",
      "footnotes": ""
    },
    {
      "id": "3897",
      "sura": "37",
      "aya": "109",
      "arabic_text": "سَلَٰمٌ عَلَىٰٓ إِبۡرَٰهِيمَ",
      "translation": "Tɩlgr be a ɭbraahɩɩm yĩnga.",
      "footnotes": ""
    },
    {
      "id": "3898",
      "sura": "37",
      "aya": "110",
      "arabic_text": "كَذَٰلِكَ نَجۡزِي ٱلۡمُحۡسِنِينَ",
      "translation": "Yaa woto bal la tõnd rond manegdbã.",
      "footnotes": ""
    },
    {
      "id": "3899",
      "sura": "37",
      "aya": "111",
      "arabic_text": "إِنَّهُۥ مِنۡ عِبَادِنَا ٱلۡمُؤۡمِنِينَ",
      "translation": "Ad a yaa Tõnd yembs nins sẽn yaa sɩd-kõtbã a yembre.",
      "footnotes": ""
    },
    {
      "id": "3900",
      "sura": "37",
      "aya": "112",
      "arabic_text": "وَبَشَّرۡنَٰهُ بِإِسۡحَٰقَ نَبِيّٗا مِّنَ ٱلصَّٰلِحِينَ",
      "translation": "La D noog a sũur ne a ɭshaaka t'a yaa nabiyaam n yi nin-sõmsẽ wã.",
      "footnotes": ""
    },
    {
      "id": "3901",
      "sura": "37",
      "aya": "113",
      "arabic_text": "وَبَٰرَكۡنَا عَلَيۡهِ وَعَلَىٰٓ إِسۡحَٰقَۚ وَمِن ذُرِّيَّتِهِمَا مُحۡسِنٞ وَظَالِمٞ لِّنَفۡسِهِۦ مُبِينٞ",
      "translation": "La D bark-a (ɭsmaa-ɩɩl) la a ɭshaaka. Be b yiibã koamb pʋsẽ, manegd la wẽg-m-meng soab sẽn vẽnege.",
      "footnotes": ""
    },
    {
      "id": "3902",
      "sura": "37",
      "aya": "114",
      "arabic_text": "وَلَقَدۡ مَنَنَّا عَلَىٰ مُوسَىٰ وَهَٰرُونَ",
      "translation": "La sɩd la hakɩɩka Tõnd maana neema a Musa ne a Harʋʋn zugu.",
      "footnotes": ""
    },
    {
      "id": "3903",
      "sura": "37",
      "aya": "115",
      "arabic_text": "وَنَجَّيۡنَٰهُمَا وَقَوۡمَهُمَا مِنَ ٱلۡكَرۡبِ ٱلۡعَظِيمِ",
      "translation": "La D tɩlg b yiibã la b yiibã neb n yi naon-bedrã.",
      "footnotes": ""
    },
    {
      "id": "3904",
      "sura": "37",
      "aya": "116",
      "arabic_text": "وَنَصَرۡنَٰهُمۡ فَكَانُواْ هُمُ ٱلۡغَٰلِبِينَ",
      "translation": "La D sõng-b tɩ b yɩ n yaa bãmb la windba.",
      "footnotes": ""
    },
    {
      "id": "3905",
      "sura": "37",
      "aya": "117",
      "arabic_text": "وَءَاتَيۡنَٰهُمَا ٱلۡكِتَٰبَ ٱلۡمُسۡتَبِينَ",
      "translation": "La D kõ b yiibã gaf vẽenega.",
      "footnotes": ""
    },
    {
      "id": "3906",
      "sura": "37",
      "aya": "118",
      "arabic_text": "وَهَدَيۡنَٰهُمَا ٱلصِّرَٰطَ ٱلۡمُسۡتَقِيمَ",
      "translation": "La D kãndg b yiibã n tʋg so-tɩrga.",
      "footnotes": ""
    },
    {
      "id": "3907",
      "sura": "37",
      "aya": "119",
      "arabic_text": "وَتَرَكۡنَا عَلَيۡهِمَا فِي ٱلۡأٓخِرِينَ",
      "translation": "La D bas tɩ b na wa gomd b yiibã yʋ-noogo yaoolem rãmbẽ wã.",
      "footnotes": ""
    },
    {
      "id": "3908",
      "sura": "37",
      "aya": "120",
      "arabic_text": "سَلَٰمٌ عَلَىٰ مُوسَىٰ وَهَٰرُونَ",
      "translation": "Tɩlgr be a Musa ne a Harʋʋn yĩnga.",
      "footnotes": ""
    },
    {
      "id": "3909",
      "sura": "37",
      "aya": "121",
      "arabic_text": "إِنَّا كَذَٰلِكَ نَجۡزِي ٱلۡمُحۡسِنِينَ",
      "translation": "Ad yaa woto bal la Tõnd rond manegdbã.",
      "footnotes": ""
    },
    {
      "id": "3910",
      "sura": "37",
      "aya": "122",
      "arabic_text": "إِنَّهُمَا مِنۡ عِبَادِنَا ٱلۡمُؤۡمِنِينَ",
      "translation": "Ad b yiibã yii Tõnd yembs nins sẽn yaa sɩd-kõtbã pʋgẽ.",
      "footnotes": ""
    },
    {
      "id": "3911",
      "sura": "37",
      "aya": "123",
      "arabic_text": "وَإِنَّ إِلۡيَاسَ لَمِنَ ٱلۡمُرۡسَلِينَ",
      "translation": "La sɩd la hakɩɩka a ɭlyaas bee tẽn-tʋʋmbã pʋgẽ.",
      "footnotes": ""
    },
    {
      "id": "3912",
      "sura": "37",
      "aya": "124",
      "arabic_text": "إِذۡ قَالَ لِقَوۡمِهِۦٓ أَلَا تَتَّقُونَ",
      "translation": "Wakat ning a sẽn wa n yeel a nebã: \"yãmb pa zoet Wẽnde?.",
      "footnotes": ""
    },
    {
      "id": "3913",
      "sura": "37",
      "aya": "125",
      "arabic_text": "أَتَدۡعُونَ بَعۡلٗا وَتَذَرُونَ أَحۡسَنَ ٱلۡخَٰلِقِينَ",
      "translation": "Yãmb tũuda a Baal (rʋbga) la y basd Naand sẽn yɩɩd a ne sõmblem,",
      "footnotes": ""
    },
    {
      "id": "3914",
      "sura": "37",
      "aya": "126",
      "arabic_text": "ٱللَّهَ رَبَّكُمۡ وَرَبَّ ءَابَآئِكُمُ ٱلۡأَوَّلِينَ",
      "translation": "Sẽn yaa Wẽndã, yãmb Soabã la yãmb baab-rãeemsã Soabã?",
      "footnotes": ""
    },
    {
      "id": "3915",
      "sura": "37",
      "aya": "127",
      "arabic_text": "فَكَذَّبُوهُ فَإِنَّهُمۡ لَمُحۡضَرُونَ",
      "translation": "Tɩ b yags-a. Ad bãmba yaa b sẽn na n wa ne b rãmba.",
      "footnotes": ""
    },
    {
      "id": "3916",
      "sura": "37",
      "aya": "128",
      "arabic_text": "إِلَّا عِبَادَ ٱللَّهِ ٱلۡمُخۡلَصِينَ",
      "translation": "Ralla Wẽnd yembs nins b sẽn tɩlgã.",
      "footnotes": ""
    },
    {
      "id": "3917",
      "sura": "37",
      "aya": "129",
      "arabic_text": "وَتَرَكۡنَا عَلَيۡهِ فِي ٱلۡأٓخِرِينَ",
      "translation": "La D bas tɩ b na n wa gomd a yʋ-noogo yaoolem rãmbẽ wã.",
      "footnotes": ""
    },
    {
      "id": "3918",
      "sura": "37",
      "aya": "130",
      "arabic_text": "سَلَٰمٌ عَلَىٰٓ إِلۡ يَاسِينَ",
      "translation": "Tɩlgr be ne a ɭlyaasɩɩn yĩnga.",
      "footnotes": ""
    },
    {
      "id": "3919",
      "sura": "37",
      "aya": "131",
      "arabic_text": "إِنَّا كَذَٰلِكَ نَجۡزِي ٱلۡمُحۡسِنِينَ",
      "translation": "Ad yaa woto bal la Tõnd rond manegdbã.",
      "footnotes": ""
    },
    {
      "id": "3920",
      "sura": "37",
      "aya": "132",
      "arabic_text": "إِنَّهُۥ مِنۡ عِبَادِنَا ٱلۡمُؤۡمِنِينَ",
      "translation": "Ad a yaa Tõnd yembs nins sẽn yaa sɩd-kõtbã a yembre.",
      "footnotes": ""
    },
    {
      "id": "3921",
      "sura": "37",
      "aya": "133",
      "arabic_text": "وَإِنَّ لُوطٗا لَّمِنَ ٱلۡمُرۡسَلِينَ",
      "translation": "La sɩd la hakɩɩka a Lʋʋt bee tẽn-tʋʋmbã pʋga.",
      "footnotes": ""
    },
    {
      "id": "3922",
      "sura": "37",
      "aya": "134",
      "arabic_text": "إِذۡ نَجَّيۡنَٰهُ وَأَهۡلَهُۥٓ أَجۡمَعِينَ",
      "translation": "Wakat ning Tõnd sẽn wa n tɩlg-a ne a zakã rãmb gilli.",
      "footnotes": ""
    },
    {
      "id": "3923",
      "sura": "37",
      "aya": "135",
      "arabic_text": "إِلَّا عَجُوزٗا فِي ٱلۡغَٰبِرِينَ",
      "translation": "Ralla pʋg-yãang n pa halkrã pʋgẽ.",
      "footnotes": ""
    },
    {
      "id": "3924",
      "sura": "37",
      "aya": "136",
      "arabic_text": "ثُمَّ دَمَّرۡنَا ٱلۡأٓخَرِينَ",
      "translation": "Rẽ loogr poorẽ tɩ Tõnd na n halk sẽn ket-bã.",
      "footnotes": ""
    },
    {
      "id": "3925",
      "sura": "37",
      "aya": "137",
      "arabic_text": "وَإِنَّكُمۡ لَتَمُرُّونَ عَلَيۡهِم مُّصۡبِحِينَ",
      "translation": "La sɩd la hakɩɩka yãmb pɩʋʋgd-b-la yibeoogo.",
      "footnotes": ""
    },
    {
      "id": "3926",
      "sura": "37",
      "aya": "138",
      "arabic_text": "وَبِٱلَّيۡلِۚ أَفَلَا تَعۡقِلُونَ",
      "translation": "La yʋngo, yãmb pa tar yam la?",
      "footnotes": ""
    },
    {
      "id": "3927",
      "sura": "37",
      "aya": "139",
      "arabic_text": "وَإِنَّ يُونُسَ لَمِنَ ٱلۡمُرۡسَلِينَ",
      "translation": "Sɩd la hakɩɩka a Yuunus bee tẽn-tʋʋmbã pʋga.",
      "footnotes": ""
    },
    {
      "id": "3928",
      "sura": "37",
      "aya": "140",
      "arabic_text": "إِذۡ أَبَقَ إِلَى ٱلۡفُلۡكِ ٱلۡمَشۡحُونِ",
      "translation": "Wakat ning a sẽn wa n zoe n kẽng kogl pitgã pʋga.",
      "footnotes": ""
    },
    {
      "id": "3929",
      "sura": "37",
      "aya": "141",
      "arabic_text": "فَسَاهَمَ فَكَانَ مِنَ ٱلۡمُدۡحَضِينَ",
      "translation": "Tɩ b maan poeere, t'a zĩnd b sẽn wil-b rãmbã pʋgẽ, (ti b lu-bɑ mõgrẽ wã).",
      "footnotes": ""
    },
    {
      "id": "3930",
      "sura": "37",
      "aya": "142",
      "arabic_text": "فَٱلۡتَقَمَهُ ٱلۡحُوتُ وَهُوَ مُلِيمٞ",
      "translation": "Tɩ zĩnfã vel-a, tɩ yẽ yaa b sẽn sãbs-a soaba.",
      "footnotes": ""
    },
    {
      "id": "3931",
      "sura": "37",
      "aya": "143",
      "arabic_text": "فَلَوۡلَآ أَنَّهُۥ كَانَ مِنَ ٱلۡمُسَبِّحِينَ",
      "translation": "La tɩ sã n pa a sẽn yɩ n lagem sẽn yɩlg-b Wẽnd yʋʋrã.",
      "footnotes": ""
    },
    {
      "id": "3932",
      "sura": "37",
      "aya": "144",
      "arabic_text": "لَلَبِثَ فِي بَطۡنِهِۦٓ إِلَىٰ يَوۡمِ يُبۡعَثُونَ",
      "translation": "A naan n zĩndẽ a pʋgẽ wã n tãag b sẽn na n yik-b raarã.",
      "footnotes": ""
    },
    {
      "id": "3933",
      "sura": "37",
      "aya": "145",
      "arabic_text": "۞ فَنَبَذۡنَٰهُ بِٱلۡعَرَآءِ وَهُوَ سَقِيمٞ",
      "translation": "Tɩ Tõnd lob-a weo-raoogẽ wã t'a yaa bãada.",
      "footnotes": ""
    },
    {
      "id": "3934",
      "sura": "37",
      "aya": "146",
      "arabic_text": "وَأَنۢبَتۡنَا عَلَيۡهِ شَجَرَةٗ مِّن يَقۡطِينٖ",
      "translation": "La Tõnd buls tɩɩg a yĩnga, tɩɩg sẽn tão tẽnga.",
      "footnotes": ""
    },
    {
      "id": "3935",
      "sura": "37",
      "aya": "147",
      "arabic_text": "وَأَرۡسَلۡنَٰهُ إِلَىٰ مِاْئَةِ أَلۡفٍ أَوۡ يَزِيدُونَ",
      "translation": "La D tʋms-a neb tus-koabg nengẽ pʋs n yɩɩdɑ rẽ.",
      "footnotes": ""
    },
    {
      "id": "3936",
      "sura": "37",
      "aya": "148",
      "arabic_text": "فَـَٔامَنُواْ فَمَتَّعۡنَٰهُمۡ إِلَىٰ حِينٖ",
      "translation": "Tɩ b kõ sɩda, tɩ Tõnd wʋms-b noog n tʋg wakato.",
      "footnotes": ""
    },
    {
      "id": "3937",
      "sura": "37",
      "aya": "149",
      "arabic_text": "فَٱسۡتَفۡتِهِمۡ أَلِرَبِّكَ ٱلۡبَنَاتُ وَلَهُمُ ٱلۡبَنُونَ",
      "translation": "Bɩ f sok-b n gese, fo Soabã n so kom-pugli wã tɩ bãmb n so kom-ribli wã?",
      "footnotes": ""
    },
    {
      "id": "3938",
      "sura": "37",
      "aya": "150",
      "arabic_text": "أَمۡ خَلَقۡنَا ٱلۡمَلَٰٓئِكَةَ إِنَٰثٗا وَهُمۡ شَٰهِدُونَ",
      "translation": "Bɩ Tõnd naana Malεgsã tɩ yaa pagba, tɩ bãmb yɩ kaset-rãmbã?",
      "footnotes": ""
    },
    {
      "id": "3939",
      "sura": "37",
      "aya": "151",
      "arabic_text": "أَلَآ إِنَّهُم مِّنۡ إِفۡكِهِمۡ لَيَقُولُونَ",
      "translation": "Yaa sɩda, ad bãmbã, b zĩri wã yĩnga b yetame:",
      "footnotes": ""
    },
    {
      "id": "3940",
      "sura": "37",
      "aya": "152",
      "arabic_text": "وَلَدَ ٱللَّهُ وَإِنَّهُمۡ لَكَٰذِبُونَ",
      "translation": "\"Wẽnd rogame\". La sɩd la hakɩɩka ad b yaa pʋ-yagdba.",
      "footnotes": ""
    },
    {
      "id": "3941",
      "sura": "37",
      "aya": "153",
      "arabic_text": "أَصۡطَفَى ٱلۡبَنَاتِ عَلَى ٱلۡبَنِينَ",
      "translation": "Rẽ yĩnga kom-pigli la A tũus n bas kom-ribli?",
      "footnotes": ""
    },
    {
      "id": "3942",
      "sura": "37",
      "aya": "154",
      "arabic_text": "مَا لَكُمۡ كَيۡفَ تَحۡكُمُونَ",
      "translation": "Yaa bõe n tar yãmb tɩ y bʋʋd woto?",
      "footnotes": ""
    },
    {
      "id": "3943",
      "sura": "37",
      "aya": "155",
      "arabic_text": "أَفَلَا تَذَكَّرُونَ",
      "translation": "Yãmb pa tagsd la?",
      "footnotes": ""
    },
    {
      "id": "3944",
      "sura": "37",
      "aya": "156",
      "arabic_text": "أَمۡ لَكُمۡ سُلۡطَٰنٞ مُّبِينٞ",
      "translation": "Bɩ yãmb tara daliil sẽn yɑɑ vẽenega?.",
      "footnotes": ""
    },
    {
      "id": "3945",
      "sura": "37",
      "aya": "157",
      "arabic_text": "فَأۡتُواْ بِكِتَٰبِكُمۡ إِن كُنتُمۡ صَٰدِقِينَ",
      "translation": "Bɩ y wa ne y gafã, tɩ y sã n da n yɩɩme n yaa sɩd-rãmba.",
      "footnotes": ""
    },
    {
      "id": "3946",
      "sura": "37",
      "aya": "158",
      "arabic_text": "وَجَعَلُواْ بَيۡنَهُۥ وَبَيۡنَ ٱلۡجِنَّةِ نَسَبٗاۚ وَلَقَدۡ عَلِمَتِ ٱلۡجِنَّةُ إِنَّهُمۡ لَمُحۡضَرُونَ",
      "translation": "La b maan rogem n ning Yẽnda ne Malεgsã sʋka. La sɩd la hakɩɩka malεgsã bãngame tɩ ad Wẽnd nɑ n wɑɑ ne lɑgm-n-tɑɑrɑ rãmba n geel-bɑ.",
      "footnotes": ""
    },
    {
      "id": "3947",
      "sura": "37",
      "aya": "159",
      "arabic_text": "سُبۡحَٰنَ ٱللَّهِ عَمَّا يَصِفُونَ",
      "translation": "Yɩlgemd be ne Wẽnde n yi bũmb ning b sẽn bilgdã.",
      "footnotes": ""
    },
    {
      "id": "3948",
      "sura": "37",
      "aya": "160",
      "arabic_text": "إِلَّا عِبَادَ ٱللَّهِ ٱلۡمُخۡلَصِينَ",
      "translation": "Rẽnda Wẽnd yembs nins b sẽn tɩlgã.",
      "footnotes": ""
    },
    {
      "id": "3949",
      "sura": "37",
      "aya": "161",
      "arabic_text": "فَإِنَّكُمۡ وَمَا تَعۡبُدُونَ",
      "translation": "Ad yãmba, la bũmb ning yãmb sẽn tũudã.",
      "footnotes": ""
    },
    {
      "id": "3950",
      "sura": "37",
      "aya": "162",
      "arabic_text": "مَآ أَنتُمۡ عَلَيۡهِ بِفَٰتِنِينَ",
      "translation": "Yãmb pa yɩ n tõe menemes ned n yi sɩdɑ sor ye,",
      "footnotes": ""
    },
    {
      "id": "3951",
      "sura": "37",
      "aya": "163",
      "arabic_text": "إِلَّا مَنۡ هُوَ صَالِ ٱلۡجَحِيمِ",
      "translation": "Ralla ned ning sẽn yaa Bugmã kẽeda.",
      "footnotes": ""
    },
    {
      "id": "3952",
      "sura": "37",
      "aya": "164",
      "arabic_text": "وَمَا مِنَّآ إِلَّا لَهُۥ مَقَامٞ مَّعۡلُومٞ",
      "translation": "La malεk ba a ye pa be tõnd sʋka rẽndame t'a tara yalsg zĩig b sẽn mi.",
      "footnotes": ""
    },
    {
      "id": "3953",
      "sura": "37",
      "aya": "165",
      "arabic_text": "وَإِنَّا لَنَحۡنُ ٱلصَّآفُّونَ",
      "translation": "La sɩd la haɩɩka Tõnd la tεdgdba, (Wẽnd tũubɑ pʋgẽ).",
      "footnotes": ""
    },
    {
      "id": "3954",
      "sura": "37",
      "aya": "166",
      "arabic_text": "وَإِنَّا لَنَحۡنُ ٱلۡمُسَبِّحُونَ",
      "translation": "La sɩd la hakɩɩka Tõnd la yɩlgdba.",
      "footnotes": ""
    },
    {
      "id": "3955",
      "sura": "37",
      "aya": "167",
      "arabic_text": "وَإِن كَانُواْ لَيَقُولُونَ",
      "translation": "La b ra yɩɩme n yetẽ:",
      "footnotes": ""
    },
    {
      "id": "3956",
      "sura": "37",
      "aya": "168",
      "arabic_text": "لَوۡ أَنَّ عِندَنَا ذِكۡرٗا مِّنَ ٱلۡأَوَّلِينَ",
      "translation": "\"Tõnd sã n da tarẽ-la tẽegr sẽn yi rẽenem rãmbẽ wã.",
      "footnotes": ""
    },
    {
      "id": "3957",
      "sura": "37",
      "aya": "169",
      "arabic_text": "لَكُنَّا عِبَادَ ٱللَّهِ ٱلۡمُخۡلَصِينَ",
      "translation": "D rag n na yɩ Wẽnd yembs nins b sẽn tɩlg-ba\".",
      "footnotes": ""
    },
    {
      "id": "3958",
      "sura": "37",
      "aya": "170",
      "arabic_text": "فَكَفَرُواْ بِهِۦۖ فَسَوۡفَ يَعۡلَمُونَ",
      "translation": "Tɩ b kɩfl ne-a, la b na wa n bãnge.",
      "footnotes": ""
    },
    {
      "id": "3959",
      "sura": "37",
      "aya": "171",
      "arabic_text": "وَلَقَدۡ سَبَقَتۡ كَلِمَتُنَا لِعِبَادِنَا ٱلۡمُرۡسَلِينَ",
      "translation": "La sɩd la hakɩɩka Tõnd gomd rag n reng a taoore, Tõnd yembs nins sẽn ya-b tẽn-tʋʋmbã yĩnga.",
      "footnotes": ""
    },
    {
      "id": "3960",
      "sura": "37",
      "aya": "172",
      "arabic_text": "إِنَّهُمۡ لَهُمُ ٱلۡمَنصُورُونَ",
      "translation": "Tɩ ad yaa bãmb n na n paam sõngrã.",
      "footnotes": ""
    },
    {
      "id": "3961",
      "sura": "37",
      "aya": "173",
      "arabic_text": "وَإِنَّ جُندَنَا لَهُمُ ٱلۡغَٰلِبُونَ",
      "translation": "La ad Tõnd tãp-biisã (sodaasã) bãmb la windbã.",
      "footnotes": ""
    },
    {
      "id": "3962",
      "sura": "37",
      "aya": "174",
      "arabic_text": "فَتَوَلَّ عَنۡهُمۡ حَتَّىٰ حِينٖ",
      "translation": "Bɩ f ball n yi-ba n tʋg n tãag wakato.",
      "footnotes": ""
    },
    {
      "id": "3963",
      "sura": "37",
      "aya": "175",
      "arabic_text": "وَأَبۡصِرۡهُمۡ فَسَوۡفَ يُبۡصِرُونَ",
      "translation": "La f koll-b tɩ b na wa n yã.",
      "footnotes": ""
    },
    {
      "id": "3964",
      "sura": "37",
      "aya": "176",
      "arabic_text": "أَفَبِعَذَابِنَا يَسۡتَعۡجِلُونَ",
      "translation": "Paa Tõnd naongã la b yãgd n baoodẽ lɑ?",
      "footnotes": ""
    },
    {
      "id": "3965",
      "sura": "37",
      "aya": "177",
      "arabic_text": "فَإِذَا نَزَلَ بِسَاحَتِهِمۡ فَسَآءَ صَبَاحُ ٱلۡمُنذَرِينَ",
      "translation": "La a sã n wa sig b samandẽ wã, b sẽn bugs-b rãmb yibeoog yɩ wẽnga.",
      "footnotes": ""
    },
    {
      "id": "3966",
      "sura": "37",
      "aya": "178",
      "arabic_text": "وَتَوَلَّ عَنۡهُمۡ حَتَّىٰ حِينٖ",
      "translation": "Bɩ f ball n yi-b n tʋg n tãag wakato.",
      "footnotes": ""
    },
    {
      "id": "3967",
      "sura": "37",
      "aya": "179",
      "arabic_text": "وَأَبۡصِرۡ فَسَوۡفَ يُبۡصِرُونَ",
      "translation": "La f koall-b tɩ b na wa n yã.",
      "footnotes": ""
    },
    {
      "id": "3968",
      "sura": "37",
      "aya": "180",
      "arabic_text": "سُبۡحَٰنَ رَبِّكَ رَبِّ ٱلۡعِزَّةِ عَمَّا يَصِفُونَ",
      "translation": "Fo Soabã yɩlgame, sẽn yaa zɩslem Soabã n yi bũmb ninga b sẽn bilgdã.",
      "footnotes": ""
    },
    {
      "id": "3969",
      "sura": "37",
      "aya": "181",
      "arabic_text": "وَسَلَٰمٌ عَلَى ٱلۡمُرۡسَلِينَ",
      "translation": "La tɩlgr be ne tẽn-tʋʋmbã.",
      "footnotes": ""
    },
    {
      "id": "3970",
      "sura": "37",
      "aya": "182",
      "arabic_text": "وَٱلۡحَمۡدُ لِلَّهِ رَبِّ ٱلۡعَٰلَمِينَ",
      "translation": "La pẽgr be ne Wẽnd sẽn yaa bõn-naandsã Soabã.",
      "footnotes": ""
    }
  ]
}