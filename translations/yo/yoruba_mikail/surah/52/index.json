{
  "result": [
    {
      "id": "4736",
      "sura": "52",
      "aya": "1",
      "arabic_text": "وَٱلطُّورِ",
      "translation": "Allāhu fi àpáta Tūr búra.",
      "footnotes": ""
    },
    {
      "id": "4737",
      "sura": "52",
      "aya": "2",
      "arabic_text": "وَكِتَٰبٖ مَّسۡطُورٖ",
      "translation": "Ó tún fi Tírà tí wọ́n kọ n̄ǹkan sínú rẹ̀ búra .",
      "footnotes": ""
    },
    {
      "id": "4738",
      "sura": "52",
      "aya": "3",
      "arabic_text": "فِي رَقّٖ مَّنشُورٖ",
      "translation": "(Wọ́n kọ̀ ọ́) sínú n̄ǹkan ìkọ̀wé tí wọ́n tẹ́ ojú rẹ̀ sílẹ̀.",
      "footnotes": ""
    },
    {
      "id": "4739",
      "sura": "52",
      "aya": "4",
      "arabic_text": "وَٱلۡبَيۡتِ ٱلۡمَعۡمُورِ",
      "translation": "Allāhu fi Ilé tí àwọn mọlāika ń wọnú rẹ̀ ní ojoojúmọ́ nínú sánmọ̀ búra.",
      "footnotes": ""
    },
    {
      "id": "4740",
      "sura": "52",
      "aya": "5",
      "arabic_text": "وَٱلسَّقۡفِ ٱلۡمَرۡفُوعِ",
      "translation": "Ó tún fi àjà tí wọ́n gbé sókè (ìyẹn, sánmọ̀) búra.",
      "footnotes": ""
    },
    {
      "id": "4741",
      "sura": "52",
      "aya": "6",
      "arabic_text": "وَٱلۡبَحۡرِ ٱلۡمَسۡجُورِ",
      "translation": "Ó tún fi agbami odò tí wọ́n máa mú iná jáde nínú rẹ̀ búra.",
      "footnotes": ""
    },
    {
      "id": "4742",
      "sura": "52",
      "aya": "7",
      "arabic_text": "إِنَّ عَذَابَ رَبِّكَ لَوَٰقِعٞ",
      "translation": "Dájúdájú ìyà Olúwa rẹ máa ṣẹlẹ̀.",
      "footnotes": ""
    },
    {
      "id": "4743",
      "sura": "52",
      "aya": "8",
      "arabic_text": "مَّا لَهُۥ مِن دَافِعٖ",
      "translation": "Kò sí ẹni tí ó máa dènà rẹ̀.",
      "footnotes": ""
    },
    {
      "id": "4744",
      "sura": "52",
      "aya": "9",
      "arabic_text": "يَوۡمَ تَمُورُ ٱلسَّمَآءُ مَوۡرٗا",
      "translation": "(Ó máa ṣẹlẹ̀) ní ọjọ́ tí sánmọ̀ máa mì tìtì tààrà.",
      "footnotes": ""
    },
    {
      "id": "4745",
      "sura": "52",
      "aya": "10",
      "arabic_text": "وَتَسِيرُ ٱلۡجِبَالُ سَيۡرٗا",
      "translation": "àpáta sì máa rìn lọ dànù.",
      "footnotes": ""
    },
    {
      "id": "4746",
      "sura": "52",
      "aya": "11",
      "arabic_text": "فَوَيۡلٞ يَوۡمَئِذٖ لِّلۡمُكَذِّبِينَ",
      "translation": "Ní ọjọ́ yẹn, ègbé ni fún àwọn tó pe òdodo ní irọ́,",
      "footnotes": ""
    },
    {
      "id": "4747",
      "sura": "52",
      "aya": "12",
      "arabic_text": "ٱلَّذِينَ هُمۡ فِي خَوۡضٖ يَلۡعَبُونَ",
      "translation": "àwọn tí wọ́n wà nínú ìsọkúsọ, tí wọ́n ń ṣeré.",
      "footnotes": ""
    },
    {
      "id": "4748",
      "sura": "52",
      "aya": "13",
      "arabic_text": "يَوۡمَ يُدَعُّونَ إِلَىٰ نَارِ جَهَنَّمَ دَعًّا",
      "translation": "(Rántí) ọjọ́ tí wọn yóò máa tì wọ́n lọ́ sínú iná Jahanamọ ní ìtìkutì.",
      "footnotes": ""
    },
    {
      "id": "4749",
      "sura": "52",
      "aya": "14",
      "arabic_text": "هَٰذِهِ ٱلنَّارُ ٱلَّتِي كُنتُم بِهَا تُكَذِّبُونَ",
      "translation": "Èyí ni Iná náà tí ẹ̀ ń pè ní irọ́.",
      "footnotes": ""
    },
    {
      "id": "4750",
      "sura": "52",
      "aya": "15",
      "arabic_text": "أَفَسِحۡرٌ هَٰذَآ أَمۡ أَنتُمۡ لَا تُبۡصِرُونَ",
      "translation": "Ṣé idán ni èyí ni tàbí ẹ̀yin kò ríran?",
      "footnotes": ""
    },
    {
      "id": "4751",
      "sura": "52",
      "aya": "16",
      "arabic_text": "ٱصۡلَوۡهَا فَٱصۡبِرُوٓاْ أَوۡ لَا تَصۡبِرُواْ سَوَآءٌ عَلَيۡكُمۡۖ إِنَّمَا تُجۡزَوۡنَ مَا كُنتُمۡ تَعۡمَلُونَ",
      "translation": "Ẹ wọ inú rẹ̀ lọ. Ẹ fara dà á tàbí ẹ kò fara dà á, bákan náà ni fún yín. Ohun tí ẹ̀ ń ṣe níṣẹ́ ni A óò fi san yín ní ẹ̀san.",
      "footnotes": ""
    },
    {
      "id": "4752",
      "sura": "52",
      "aya": "17",
      "arabic_text": "إِنَّ ٱلۡمُتَّقِينَ فِي جَنَّٰتٖ وَنَعِيمٖ",
      "translation": "Dájúdájú àwọn olùbẹ̀rù (Allāhu) máa wà nínú àwọn Ọgbà àti ìdẹ̀ra.",
      "footnotes": ""
    },
    {
      "id": "4753",
      "sura": "52",
      "aya": "18",
      "arabic_text": "فَٰكِهِينَ بِمَآ ءَاتَىٰهُمۡ رَبُّهُمۡ وَوَقَىٰهُمۡ رَبُّهُمۡ عَذَابَ ٱلۡجَحِيمِ",
      "translation": "Wọn yóò máa jẹ ìgbádùn pẹ̀lú ohun tí Olúwa wọn fún wọn. Àti pé (Allāhu) yóò ṣọ́ wọn kúrò níbi ìyà iná Jẹhīm.",
      "footnotes": ""
    },
    {
      "id": "4754",
      "sura": "52",
      "aya": "19",
      "arabic_text": "كُلُواْ وَٱشۡرَبُواْ هَنِيٓـَٔۢا بِمَا كُنتُمۡ تَعۡمَلُونَ",
      "translation": "Ẹ máa jẹ, ẹ máa mu ní gbẹdẹmukẹ nítorí ohun tí ẹ̀ ń ṣe níṣẹ́.",
      "footnotes": ""
    },
    {
      "id": "4755",
      "sura": "52",
      "aya": "20",
      "arabic_text": "مُتَّكِـِٔينَ عَلَىٰ سُرُرٖ مَّصۡفُوفَةٖۖ وَزَوَّجۡنَٰهُم بِحُورٍ عِينٖ",
      "translation": "Wọn yóò rọ̀gbọ̀kú sórí àwọn ibùsùn tí wọ́n tò ní ọ̀wọ̀ọ̀wọ́. A sì máa fún wọn ní àwọn ìyàwó ẹlẹ́yinjú ẹgẹ́.",
      "footnotes": ""
    },
    {
      "id": "4756",
      "sura": "52",
      "aya": "21",
      "arabic_text": "وَٱلَّذِينَ ءَامَنُواْ وَٱتَّبَعَتۡهُمۡ ذُرِّيَّتُهُم بِإِيمَٰنٍ أَلۡحَقۡنَا بِهِمۡ ذُرِّيَّتَهُمۡ وَمَآ أَلَتۡنَٰهُم مِّنۡ عَمَلِهِم مِّن شَيۡءٖۚ كُلُّ ٱمۡرِيِٕۭ بِمَا كَسَبَ رَهِينٞ",
      "translation": "Àti pé àwọn tó gbàgbọ́ ní òdodo, tí àwọn àrọ́mọdọ́mọ wọn tún tẹ̀lé wọn nínú ìgbàgbọ́ òdodo, A máa da àwọn àrọ́mọdọ́mọ wọn pọ̀ mọ́ wọn. A kò sì níí dín kiní kan kù nínú iṣẹ́ wọn. Ẹnì kọ̀ọ̀kan ló máa dúró fún ohun tó ṣe níṣẹ́.",
      "footnotes": ""
    },
    {
      "id": "4757",
      "sura": "52",
      "aya": "22",
      "arabic_text": "وَأَمۡدَدۡنَٰهُم بِفَٰكِهَةٖ وَلَحۡمٖ مِّمَّا يَشۡتَهُونَ",
      "translation": "A máa fún wọn ní àlékún èso àti ẹran tí wọ́n nífẹ̀ẹ́ sí.",
      "footnotes": ""
    },
    {
      "id": "4758",
      "sura": "52",
      "aya": "23",
      "arabic_text": "يَتَنَٰزَعُونَ فِيهَا كَأۡسٗا لَّا لَغۡوٞ فِيهَا وَلَا تَأۡثِيمٞ",
      "translation": "Wọn yó sì máa gba ife ọtí mu láààrin ara wọn nínú Ọgbà Ìdẹ̀ra. Kò sí ọ̀rọ̀ ìsọkúsọ àti ìwà ẹ̀ṣẹ̀ nínú Ọgbà Ìdẹ̀ra.",
      "footnotes": ""
    },
    {
      "id": "4759",
      "sura": "52",
      "aya": "24",
      "arabic_text": "۞ وَيَطُوفُ عَلَيۡهِمۡ غِلۡمَانٞ لَّهُمۡ كَأَنَّهُمۡ لُؤۡلُؤٞ مَّكۡنُونٞ",
      "translation": "Àwọn ọmọ-ọ̀dọ̀ wọn yó sì máa lọ bọ̀ láààrin wọn. (Wọ́n) dà bí àlúùúlù (òkúta olówó-iye-bíye) tí wọ́n fi pamọ́ sínú apó rẹ̀.",
      "footnotes": ""
    },
    {
      "id": "4760",
      "sura": "52",
      "aya": "25",
      "arabic_text": "وَأَقۡبَلَ بَعۡضُهُمۡ عَلَىٰ بَعۡضٖ يَتَسَآءَلُونَ",
      "translation": "Apá kan wọn yóò dojú kọ apá kan, wọn yó sì máa bèèrè ọ̀rọ̀ lọ́wọ́ ara wọn.",
      "footnotes": ""
    },
    {
      "id": "4761",
      "sura": "52",
      "aya": "26",
      "arabic_text": "قَالُوٓاْ إِنَّا كُنَّا قَبۡلُ فِيٓ أَهۡلِنَا مُشۡفِقِينَ",
      "translation": "Wọn yóò sọ pé: “Dájúdájú tẹ́lẹ̀tẹ́lẹ̀ àwa máa ń páyà láààrin àwọn ènìyàn wa.",
      "footnotes": ""
    },
    {
      "id": "4762",
      "sura": "52",
      "aya": "27",
      "arabic_text": "فَمَنَّ ٱللَّهُ عَلَيۡنَا وَوَقَىٰنَا عَذَابَ ٱلسَّمُومِ",
      "translation": "Ṣùgbọ́n Allāhu ṣàánú wa. Ó sì là wá kúrò níbi ìyà Iná.",
      "footnotes": ""
    },
    {
      "id": "4763",
      "sura": "52",
      "aya": "28",
      "arabic_text": "إِنَّا كُنَّا مِن قَبۡلُ نَدۡعُوهُۖ إِنَّهُۥ هُوَ ٱلۡبَرُّ ٱلرَّحِيمُ",
      "translation": "Dájúdájú àwa máa ń pè É tẹ́lẹ̀tẹ́lẹ̀. Dájúdájú Allāhu, Òun ni Olóore, Àṣàkẹ́-ọ̀run.”",
      "footnotes": ""
    },
    {
      "id": "4764",
      "sura": "52",
      "aya": "29",
      "arabic_text": "فَذَكِّرۡ فَمَآ أَنتَ بِنِعۡمَتِ رَبِّكَ بِكَاهِنٖ وَلَا مَجۡنُونٍ",
      "translation": "Nítorí náà, ṣèrántí. Ìwọ kì í ṣe adábigba tàbí wèrè lórí ìdẹ̀ra Olúwa rẹ.",
      "footnotes": ""
    },
    {
      "id": "4765",
      "sura": "52",
      "aya": "30",
      "arabic_text": "أَمۡ يَقُولُونَ شَاعِرٞ نَّتَرَبَّصُ بِهِۦ رَيۡبَ ٱلۡمَنُونِ",
      "translation": "Tàbí wọ́n ń wí pé: “Eléwì kan tí à ń retí àpadàsí aburú fún ni.”",
      "footnotes": ""
    },
    {
      "id": "4766",
      "sura": "52",
      "aya": "31",
      "arabic_text": "قُلۡ تَرَبَّصُواْ فَإِنِّي مَعَكُم مِّنَ ٱلۡمُتَرَبِّصِينَ",
      "translation": "Sọ pé: “Ẹ máa retí. Dájúdájú èmi náà wà pẹ̀lú yín nínú àwọn olùretí.",
      "footnotes": ""
    },
    {
      "id": "4767",
      "sura": "52",
      "aya": "32",
      "arabic_text": "أَمۡ تَأۡمُرُهُمۡ أَحۡلَٰمُهُم بِهَٰذَآۚ أَمۡ هُمۡ قَوۡمٞ طَاغُونَ",
      "translation": "Tàbí ọpọlọ wọn ló ń pa wọ́n láṣẹ èyí ni? Tàbí ìjọ alákọyọ ni wọ́n ni?",
      "footnotes": ""
    },
    {
      "id": "4768",
      "sura": "52",
      "aya": "33",
      "arabic_text": "أَمۡ يَقُولُونَ تَقَوَّلَهُۥۚ بَل لَّا يُؤۡمِنُونَ",
      "translation": "Tàbí wọ́n ń wí pé: “Ó dá (al-Ƙur’ān) hun fúnra rẹ̀ ni.” Rárá o, wọn kò gbàgbọ́ ni.",
      "footnotes": ""
    },
    {
      "id": "4769",
      "sura": "52",
      "aya": "34",
      "arabic_text": "فَلۡيَأۡتُواْ بِحَدِيثٖ مِّثۡلِهِۦٓ إِن كَانُواْ صَٰدِقِينَ",
      "translation": "Kí àwọn náà mú ọ̀rọ̀ kan bí irú rẹ̀ wá tí wọ́n bá jẹ́ olódodo.",
      "footnotes": ""
    },
    {
      "id": "4770",
      "sura": "52",
      "aya": "35",
      "arabic_text": "أَمۡ خُلِقُواْ مِنۡ غَيۡرِ شَيۡءٍ أَمۡ هُمُ ٱلۡخَٰلِقُونَ",
      "translation": "Tàbí wọ́n ṣẹ̀dá wọn láì sí Aṣẹ̀dá? Tàbí àwọn ni wọ́n ṣẹ̀dá ara wọn ni?",
      "footnotes": ""
    },
    {
      "id": "4771",
      "sura": "52",
      "aya": "36",
      "arabic_text": "أَمۡ خَلَقُواْ ٱلسَّمَٰوَٰتِ وَٱلۡأَرۡضَۚ بَل لَّا يُوقِنُونَ",
      "translation": "Tàbí àwọn ni wọ́n ṣẹ̀dá àwọn sánmọ̀ àti ilẹ̀? Rárá o, wọn kò màmọ̀ dájú ni.",
      "footnotes": ""
    },
    {
      "id": "4772",
      "sura": "52",
      "aya": "37",
      "arabic_text": "أَمۡ عِندَهُمۡ خَزَآئِنُ رَبِّكَ أَمۡ هُمُ ٱلۡمُصَۜيۡطِرُونَ",
      "translation": "Tàbí lọ́dọ̀ wọn ni àwọn ilé ọrọ̀ Olúwa rẹ wà? Tàbí àwọn ni olùborí?",
      "footnotes": ""
    },
    {
      "id": "4773",
      "sura": "52",
      "aya": "38",
      "arabic_text": "أَمۡ لَهُمۡ سُلَّمٞ يَسۡتَمِعُونَ فِيهِۖ فَلۡيَأۡتِ مُسۡتَمِعُهُم بِسُلۡطَٰنٖ مُّبِينٍ",
      "translation": "Tàbí wọ́n ní àkàbà kan tí wọ́n ń fi gbọ́rọ̀ (nínú sánmọ̀)? Kí ẹni tí ó ń bá wọn gbọ́ ọ̀rọ̀ mú ẹ̀rí tó yanjú wá?",
      "footnotes": ""
    },
    {
      "id": "4774",
      "sura": "52",
      "aya": "39",
      "arabic_text": "أَمۡ لَهُ ٱلۡبَنَٰتُ وَلَكُمُ ٱلۡبَنُونَ",
      "translation": "Tàbí àwọn ọmọbìnrin ni tiRẹ̀, àwọn ọmọkùnrin sì ni tiyín?",
      "footnotes": ""
    },
    {
      "id": "4775",
      "sura": "52",
      "aya": "40",
      "arabic_text": "أَمۡ تَسۡـَٔلُهُمۡ أَجۡرٗا فَهُم مِّن مَّغۡرَمٖ مُّثۡقَلُونَ",
      "translation": "Tàbí ò ń bèèrè owó-ọ̀yà kan lọ́wọ́ wọn, ni gbèsè fi wọ̀ wọ́n lọ́rùn?",
      "footnotes": ""
    },
    {
      "id": "4776",
      "sura": "52",
      "aya": "41",
      "arabic_text": "أَمۡ عِندَهُمُ ٱلۡغَيۡبُ فَهُمۡ يَكۡتُبُونَ",
      "translation": "Tàbí ìmọ̀ ìkọ̀kọ̀ wà lọ́dọ̀ wọn, tí wọ́n sì ń kọ ọ́ sílẹ̀?",
      "footnotes": ""
    },
    {
      "id": "4777",
      "sura": "52",
      "aya": "42",
      "arabic_text": "أَمۡ يُرِيدُونَ كَيۡدٗاۖ فَٱلَّذِينَ كَفَرُواْ هُمُ ٱلۡمَكِيدُونَ",
      "translation": "Tàbí wọ́n ń gbèrò ète kan ni? Nígbà náà, àwọn tó ṣàì gbàgbọ́, àwọn l’ó máa f’orí kó ète náà.",
      "footnotes": ""
    },
    {
      "id": "4778",
      "sura": "52",
      "aya": "43",
      "arabic_text": "أَمۡ لَهُمۡ إِلَٰهٌ غَيۡرُ ٱللَّهِۚ سُبۡحَٰنَ ٱللَّهِ عَمَّا يُشۡرِكُونَ",
      "translation": "Tàbí wọ́n ní ọlọ́hun kan lẹ́yìn Allāhu ni? Mímọ́ ni fún Allāhu tayọ n̄ǹkan tí wọ́n ń fi ṣẹbọ sí I.",
      "footnotes": ""
    },
    {
      "id": "4779",
      "sura": "52",
      "aya": "44",
      "arabic_text": "وَإِن يَرَوۡاْ كِسۡفٗا مِّنَ ٱلسَّمَآءِ سَاقِطٗا يَقُولُواْ سَحَابٞ مَّرۡكُومٞ",
      "translation": "Tí wọ́n bá rí apá kan nínú sánmọ̀ tó ya lúlẹ̀, wọ́n á wí pé: “Ẹ̀ṣújò rẹgẹdẹ ni (wọn kò níí gbàgbọ́).”",
      "footnotes": ""
    },
    {
      "id": "4780",
      "sura": "52",
      "aya": "45",
      "arabic_text": "فَذَرۡهُمۡ حَتَّىٰ يُلَٰقُواْ يَوۡمَهُمُ ٱلَّذِي فِيهِ يُصۡعَقُونَ",
      "translation": "Nítorí náà, fi wọ́n sílẹ̀ títí wọn yóò fi bá ọjọ́ wọn tí wọn máa pa wọ́n sínú rẹ̀ pàdé.",
      "footnotes": ""
    },
    {
      "id": "4781",
      "sura": "52",
      "aya": "46",
      "arabic_text": "يَوۡمَ لَا يُغۡنِي عَنۡهُمۡ كَيۡدُهُمۡ شَيۡـٔٗا وَلَا هُمۡ يُنصَرُونَ",
      "translation": "Ọjọ́ tí ète wọn kò níí fi kiní kan rọ̀ wọ́n lọ́rọ̀. A kò sì níí ràn wọ́n lọ́wọ́.",
      "footnotes": ""
    },
    {
      "id": "4782",
      "sura": "52",
      "aya": "47",
      "arabic_text": "وَإِنَّ لِلَّذِينَ ظَلَمُواْ عَذَابٗا دُونَ ذَٰلِكَ وَلَٰكِنَّ أَكۡثَرَهُمۡ لَا يَعۡلَمُونَ",
      "translation": "Àti pé dájúdájú ìyà kan ń bẹ fún àwọn tó ṣàbòsí yàtọ̀ sí (ìyà ọ̀run) yẹn, ṣùgbọ́n ọ̀pọ̀lọ́pọ̀ wọn ni kò mọ̀.",
      "footnotes": ""
    },
    {
      "id": "4783",
      "sura": "52",
      "aya": "48",
      "arabic_text": "وَٱصۡبِرۡ لِحُكۡمِ رَبِّكَ فَإِنَّكَ بِأَعۡيُنِنَاۖ وَسَبِّحۡ بِحَمۡدِ رَبِّكَ حِينَ تَقُومُ",
      "translation": "Ṣe sùúrù fún ìdájọ́ Olúwa Rẹ, dájúdájú ìwọ wà ní ojútó Wa. Kí ó sì ṣe àfọ̀mọ́ pẹ̀lú ẹyìn fún Olúwa rẹ nígbà tí o bá fẹ́ dìde.[1]",
      "footnotes": "1. Nínú Sunan Abī Dāwud, láti ọ̀dọ̀ bàbá Barzah ’Azlamiy - kí Allāhu yọ́nú sí i -, ó sọ pé, Òjíṣẹ́ Allāhu - kí ìkẹ́ àti ọlà Allāhu máa bá a - máa ń sọ ní ìparí nígbà tí ó bá fẹ́ dìde kúrò lórí ìjókòó, « سُبْحَانَكَ اللَّهُمَّ وَبِحَمْدِكَ أَشْهَدُ أَنْ لاَ إِلَهَ إِلاَّ أَنْتَ أَسْتَغْفِرُكَ وَأَتُوبُ إِلَيْكَ ». “Subhānaka-llahummọ wabihamdika ’aṣhadu ’anlā ’ilāha ’illā ’anta ’astagfiruka wa ’atūbu ’ilaek” (Mímọ́ ni fún Allāhu, ẹyìn sì ni fún Ọ. Mò ń jẹ́rìí pé kò sí ọlọ́hun kan tí a gbọ́dọ̀ jọ́sìn fún ní ọ̀nà òdodo àyàfi Ìwọ. Mò ń tọrọ àforíjìn lọ́dọ̀ Rẹ, mo sì ń ronú pìwàdà sọ́dọ̀ Rẹ.) Ọkùnrin kan sọ pé, “Òjíṣẹ́ Allāhu, dájúdájú o sọ ọ̀rọ̀ kan tí o kì í sọ tẹ́tẹ̀tẹ́lẹ̀?” Ó sọ pé, “Pípa-ẹ̀ṣẹ̀-rẹ́ ni fún n̄ǹkan tí ó bá ṣẹlẹ̀ ní ìjókòó.” Albāniy sọ pé, “Ó dára, ó fẹsẹ̀ rinlẹ̀.”"
    },
    {
      "id": "4784",
      "sura": "52",
      "aya": "49",
      "arabic_text": "وَمِنَ ٱلَّيۡلِ فَسَبِّحۡهُ وَإِدۡبَٰرَ ٱلنُّجُومِ",
      "translation": "Àti pé ní alẹ́ àti nígbà tí àwọn ìràwọ̀ bá kúrò níta tán[1], ṣàfọ̀mọ́ fún Un.",
      "footnotes": "1. “nígbà tí àwọn ìràwọ̀ bá kúrò níta tán” àsìkò yẹn ni àsìkò tí fajr òdodo máa là."
    }
  ]
}