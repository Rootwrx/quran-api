{
  "text": "আলিফ, লাম, মীম, সাদ [১]।\nসূরা সংক্রান্ত আলোচনাঃ\nআয়াত সংখ্যাঃ ২০৬ আয়াত।\nনাযিল হওয়ার স্থানঃ\nএ সূরা সর্বসম্মতভাবে মক্কী সূরা।\nসূরার ফযীলতঃ\nহাদীসে এসেছে ,রাসূলুল্লাহ সাল্লাল্লাহু আলাইহি ওয়া সাল্লাম বলেছেন,  “যে কেউ প্রথম সাতটি সূরা গ্রহণ করবে সে আলেম হিসেবে গণ্য হবে”। [মুসনাদে আহমাদ: ৬/৮৫, ৬/৯৬]\nসূরার নামকরণঃ\nএ সূরার নাম আল-আ’রাফ। এ নামকরণ এ জন্যই করা হয়েছে যে, এ সূরার ৪৬ ও ৪৮ নং আয়াতদ্বয়ে আল-আ’রাফ শব্দটি উল্লেখ করা হয়েছে। এরূপ নামকরণের অর্থঃ এটা এমন একটি সূরা যাতে আ’রাফবাসীদের কথা উল্লেখ করা হয়েছে।\n----------------\n[১] এ হরফগুলোকে 'হুরুফে মুকাত্তা'আত' বলে। এ সম্পর্কে সূরা আল-বাকারার প্রথমে বিস্তারিত আলোচনা করা হয়েছে।",
  "ayah": 1,
  "surah": 7
}
