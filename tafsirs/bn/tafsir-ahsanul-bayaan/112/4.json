{
  "text": "এবং তাঁর সমতুল্য কেউ­ই নেই। [১]\n[১] কেউ তাঁর সমকক্ষ নয়; না তাঁর সত্তায়, না তাঁর গুণাবলীতে এবং না তাঁর কর্মাবলীতে। \"তাঁর মত কোন কিছুই নেই।\"\n(সূরা শুরা ৪২:১১ নং আয়াত)\nহাদীসে ক্বুদসীতে মহান আল্লাহ বলেন, \"মানুষ আমাকে গালি দেয়; অর্থাৎ, আমার সন্তান আছে বলে। অথচ আমি একক ও অমুখাপেক্ষী। আমি কাউকে না জন্ম দিয়েছি; না কারো হতে জন্ম নিয়েছি। আর না কেউ আমার সমতুল্য আছে।\n(সহীহ বুখারী সূরা ইখলাসের তফসীর অধ্যায়।)\nএই সূরা ঐ সকল লোকদের বিশ্বাস খন্ডন করে, যারা একাধিক উপাস্যে বিশ্বাসী, যারা মনে করে আল্লাহর সন্তান আছে, যারা তাঁর সাথে অন্যকে শরীক স্থাপন করে এবং যারা আল্লাহ তাআলার অস্তিত্বকেই স্বীকার করে না।",
  "ayah": 4,
  "surah": 112
}
