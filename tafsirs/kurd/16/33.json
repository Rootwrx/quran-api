{
  "text": "[\nهَلْ يَنْظُرُونَ إِلَّا أَنْ تَأْتِيَهُمُ الْمَلَائِكَةُ\n] ئایا چاوه‌ڕێی چ شتێكن ته‌نها ئه‌وه‌ نه‌بێ كه‌ مه‌لائیكه‌ت بێت بۆ گیانكێشانیان [\nأَوْ يَأْتِيَ أَمْرُ رَبِّكَ\n] یاخود سزای خوای گه‌وره‌ بێت بۆ كافران له‌ دونیادا [\nكَذَلِكَ فَعَلَ الَّذِينَ مِنْ قَبْلِهِمْ\n] كافرانی پێش ئه‌مانیش هه‌مان شتیان كردو به‌رده‌وام بوون له‌سه‌ر كوفرو به‌درۆ زانین تا خوای گه‌وره‌ سزای دان و له‌ناوی بردن [\nوَمَا ظَلَمَهُمُ اللَّهُ\n] وه‌ خوای گه‌وره‌ش كاتێك له‌ناوی بردن سته‌می لێ نه‌كردن [\nوَلَكِنْ كَانُوا أَنْفُسَهُمْ يَظْلِمُونَ (٣٣)\n] به‌ڵكو ئه‌وان خۆیان زوڵم و سته‌میان له‌ نه‌فسی خۆیان كرد به‌ كوفر كردن.",
  "ayah": 33,
  "surah": 16
}
