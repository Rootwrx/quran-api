{
  "text": "{هەندێك لە حەرامكراوەكان}\n [\nإِنَّمَا حَرَّمَ عَلَيْكُمُ الْمَيْتَةَ\n] ته‌نها خوای گه‌وره‌ مرداره‌وه‌بووی له‌سه‌رتان حه‌رام كردووه‌ جگه‌ له‌ كولله‌و ماسی [\nوَالدَّمَ\n] وه‌ خوێنی له‌سه‌رتان حه‌رام كردووه‌ جگه‌ له‌ جگه‌رو سپڵ و ئه‌و خوێنه‌ی له‌ناو ده‌ماره‌كانی ئاژه‌ڵه‌كان ئه‌مێنێته‌وه‌ [\nوَلَحْمَ الْخِنْزِيرِ\n] وه‌ گۆشتی به‌رازی لێتان حه‌رام كردووه‌ [\nوَمَا أُهِلَّ لِغَيْرِ اللَّهِ بِهِ\n] وه‌ هه‌ر ئاژه‌ڵێك بۆ غه‌یری خوای گه‌وره‌ سه‌ر ببڕێت حه‌رامى كردووه‌ [\nفَمَنِ اضْطُرَّ غَيْرَ بَاغٍ وَلَا عَادٍ\n] به‌ڵام كه‌سێك ناچار بێ ئه‌له‌مانه‌ش بخوات له‌ گۆشتی به‌رازو مرداره‌وه‌بوو ئه‌وا دروسته‌و حه‌ڵاڵه‌ به‌ڵام زیادڕه‌وی تیادا نه‌كات و ته‌نها ئه‌وه‌نده‌ بخوات له‌ برسا نه‌مرێ، وه‌ جارێكی تریش نه‌گه‌ڕێته‌وه‌ سه‌ری [\nفَإِنَّ اللَّهَ غَفُورٌ رَحِيمٌ (١١٥)\n] ئه‌وا به‌دڵنیایى خوای گه‌وره‌ زۆر لێخۆشبوو به‌به‌زه‌ییه‌.",
  "ayah": 115,
  "surah": 16
}
