{
  "text": "{تەوبە كردن‌و گەڕانەوە بۆ لای خوا هۆكارە بۆ سەركەوتن بەسەر دوژمندا}\n[\nثُمَّ رَدَدْنَا لَكُمُ الْكَرَّةَ عَلَيْهِمْ\n] دوای ئه‌وه‌ی كه‌ ئێوه‌ ته‌وبه‌ ئه‌كه‌ن و بۆ لای خوای گه‌وره‌ ئه‌گه‌ڕێنه‌وه‌ زاڵتان ده‌كه‌ین به‌سه‌ریاندا [\nوَأَمْدَدْنَاكُمْ بِأَمْوَالٍ وَبَنِينَ\n] وه‌ دوای ئه‌وه‌ی كه‌ ماڵ و منداڵتان نامێنێ دیسانه‌وه‌ پشتیوانیتان ئه‌كه‌ین و ماڵ و منداڵتان پێ ئه‌به‌خشین [\nوَجَعَلْنَاكُمْ أَكْثَرَ نَفِيرًا (٦)\n] وه‌ ژماره‌شتان زیاتر ئه‌كه‌ین له‌ دوژمنه‌كه‌تان بۆ ئه‌وه‌ی كه‌ جه‌نگیان له‌گه‌ڵدا بكه‌ن.",
  "ayah": 6,
  "surah": 17
}
