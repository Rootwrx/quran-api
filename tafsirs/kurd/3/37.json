{
  "text": "{زەكەریا -\nصلی الله علیه وسلم\n-  سەرپەرشتی مەریەم دەكات}\n [\nفَتَقَبَّلَهَا رَبُّهَا بِقَبُولٍ حَسَنٍ\n] خوای گه‌وره‌ نه‌زره‌كه‌ی لێ قبووڵ كرد [\nوَأَنْبَتَهَا نَبَاتًا حَسَنًا وَكَفَّلَهَا زَكَرِيَّا\n] وه‌ به‌جوانی په‌روه‌رده‌ی كرد وه‌ زه‌كه‌ریاش -\nصلی الله علیه وسلم\n-  مه‌ریه‌می گرته‌ ئه‌ستۆی خۆی و سه‌رپه‌رشتی كرد كه‌ مێردی خوشكه‌كه‌ی بوو، چونكه‌ مه‌ریه‌م باوكى مردو بێ باوك بوو، وه‌ ساڵێكى گرانى بوو [\nكُلَّمَا دَخَلَ عَلَيْهَا زَكَرِيَّا الْمِحْرَابَ وَجَدَ عِنْدَهَا رِزْقًا\n] هه‌ر كاتێك زه‌كه‌ریا -\nصلی الله علیه وسلم\n-  ئه‌چووه‌ لای میحرابه‌كه‌ شوێنی عیباده‌ته‌كه‌ی مه‌ریه‌م ئه‌یبینی هه‌ندێ خۆراكی لایه‌ كه‌ له‌ زستاندا میوه‌ی هاوینی لایه‌، وه‌ له‌ هاویندا خۆراك و میوه‌ی زستانی لایه‌ [\nقَالَ يَا مَرْيَمُ أَنَّى لَكِ هَذَا\n] زه‌كه‌ریا -\nصلی الله علیه وسلم\n-  پێی سه‌یر بوو فه‌رموو: ئه‌ی مه‌ریه‌م ئه‌م میوانه‌ت له‌ كوێ بوو؟ [\nقَالَتْ هُوَ مِنْ عِنْدِ اللَّهِ\n] فه‌رمووی: ئه‌مه‌ له‌لایه‌ن خوای گه‌وره‌یه‌ خوای گه‌وره‌ وه‌كو كه‌رامه‌ت و ڕێزێك پێی ئه‌به‌خشی [\nإِنَّ اللَّهَ يَرْزُقُ مَنْ يَشَاءُ بِغَيْرِ حِسَابٍ (٣٧)\n] به‌ دڵنیایى خوای گه‌وره‌ ڕزق و ڕۆزی هه‌ر كه‌سێك ئه‌دات كه‌ ویستی لێ بێت به‌بێ حیساب.",
  "ayah": 37,
  "surah": 3
}
