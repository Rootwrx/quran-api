{
  "text": "[\nفَنَادَتْهُ الْمَلَائِكَةُ وَهُوَ قَائِمٌ يُصَلِّي فِي الْمِحْرَابِ\n] مه‌لائیكه‌ت واته‌: جبریل بانگی له‌ زه‌كه‌ریا -\nصلی الله علیه وسلم\n-  كرد كاتێك كه‌ ڕاوه‌ستا بوو به‌پێوه‌ له‌ میحرابه‌كه‌یدا نوێژی ئه‌كرد (بۆیه‌ به‌ شوێنى نوێژ كردن ده‌وترێت میحراب (شه‌ڕگه‌) چونكه‌ شوێنى شه‌ڕكردنه‌ له‌گه‌ڵ شه‌یتان) [\nأَنَّ اللَّهَ يُبَشِّرُكَ بِيَحْيَى\n] ئه‌ی زه‌كه‌ریا -\nصلی الله علیه وسلم\n-  ئه‌وه‌ خوای گه‌وره‌ موژده‌ی پێدایت به‌ مناڵێك كه‌ ناویشی یه‌حیا ئه‌بێ [\nمُصَدِّقًا بِكَلِمَةٍ مِنَ اللَّهِ\n] وه‌ ئه‌م مناڵه‌ی تۆ باوه‌ڕ به‌ وشه‌ی خوای گه‌وره‌ ئه‌كات، واته‌: له‌ دواترا كه‌ عیسى -\nصلی الله علیه وسلم\n-  دێت باوه‌ڕ به‌ عیسى ئه‌كات كه‌ پورزاى یه‌كترى بوون و دایكیان خوشك بوو [\nوَسَيِّدًا\n] وه‌ ئه‌م كوڕه‌ی تۆ یه‌حیا -\nصلی الله علیه وسلم\n-  ئه‌بێ به‌ كه‌سێكی گه‌وره‌ له‌زانست و په‌رستن و حیكمه‌ت و ته‌قواو رێزدا، وه‌ ئه‌بێ به‌ پێغه‌مبه‌ر [\nوَحَصُورًا\n] وه‌ خۆی ئه‌پارێزێ له‌ چوونه‌ لای ئافره‌ت یان له‌ تاوان [\nوَنَبِيًّا مِنَ الصَّالِحِينَ (٣٩)\n] وه‌ ئه‌بێته‌ پێغه‌مبه‌رێك له‌ پێغه‌مبه‌ره‌ چاكه‌كان .",
  "ayah": 39,
  "surah": 3
}
