{
  "text": "[\nفَإِنْ كَذَّبُوكَ فَقَدْ كُذِّبَ رُسُلٌ مِنْ قَبْلِكَ\n] ئه‌گه‌ر تۆیان به‌درۆ زانی ئه‌ى محمد -\nصلی الله علیه وسلم\n-  ئه‌وه‌ به‌لاته‌وه‌ ئاسایی بێت چونكه‌ چه‌نده‌ها پێغه‌مبه‌رانی تر له‌ پێش تۆدا به‌درۆ زانراون كاتێك [\nجَاءُوا بِالْبَيِّنَاتِ وَالزُّبُرِ\n] كه‌ به‌ڵگه‌ی ڕوون و ئاشكراو كتابیان هێناوه‌، زوبور جه‌معی زه‌بوره‌ واته‌: كتاب [\nوَالْكِتَابِ الْمُنِيرِ (١٨٤)\n] وه‌ كتابێكی ڕوون و ئاشكرایان بۆ خه‌ڵكه‌كه‌ هێناوه‌ هێشتا خه‌ڵك شوێنیان نه‌كه‌وتووه‌ .",
  "ayah": 184,
  "surah": 3
}
