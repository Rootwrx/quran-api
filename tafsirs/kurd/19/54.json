{
  "text": "[\nوَاذْكُرْ فِي الْكِتَابِ إِسْمَاعِيلَ\n] ئه‌ی محمد - صلى الله عليه وسلم - له‌و قورئانه‌ پیرۆزه‌ باسی ئیسماعیل پێغه‌مبه‌ریش - صلى الله عليه وسلم - بۆ خه‌ڵكی بكه‌ [\nإِنَّهُ كَانَ صَادِقَ الْوَعْدِ\n] به‌ دڵنیایى ئه‌و كه‌سێك بووه‌ كه‌ له‌ وه‌عدو به‌ڵێنه‌كانیدا ڕاستگۆ بووه‌و هیچ به‌ڵێنێكى نه‌داوه‌ ئیلا بردۆتیه‌سه‌ر (هه‌رچه‌نده‌ هه‌موو پێغه‌مبه‌ران وابوونه‌ به‌ڵام ئه‌م زیاتر په‌یوه‌ست بووه‌ پێوه‌ی بۆیه‌ به‌ تایبه‌ت باسكراوه‌) [\nوَكَانَ رَسُولًا نَبِيًّا (٥٤)\n] وه‌ پێغه‌مبه‌ری نێردراوی خوای گه‌وره‌ بووه‌.",
  "ayah": 54,
  "surah": 19
}
