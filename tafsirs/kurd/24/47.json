{
  "text": "{هەندێك لە سیفاتی مونافیقان}\n [\nوَيَقُولُونَ آمَنَّا بِاللَّهِ وَبِالرَّسُولِ\n] وه‌ مونافیقان ئه‌ڵێن: ئێمه‌ش ئیمانمان به‌ خوای گه‌وره‌و به‌ پێغه‌مبه‌ری خوا هێناوه‌ -\nصلی الله علیه وسلم\n- [\nوَأَطَعْنَا\n] وه‌ گوێڕایه‌ڵی خواو پێغه‌مبه‌ری خوامان كردووه‌ -\nصلی الله علیه وسلم\n- ئه‌مه‌ ته‌نها به‌ زمان نه‌ك به‌ كرده‌وه‌و بیروباوه‌ڕ [\nثُمَّ يَتَوَلَّى فَرِيقٌ مِنْهُمْ مِنْ بَعْدِ ذَلِكَ\n] له‌ دوای ئه‌وه‌ كۆمه‌ڵێك له‌م مونافیقانه‌ پشت هه‌ڵئه‌كه‌ن له‌ گوێڕایه‌ڵی خواو پێغه‌مبه‌ری خوا -\nصلی الله علیه وسلم\n- یان له‌ جیهاد كردن [\nوَمَا أُولَئِكَ بِالْمُؤْمِنِينَ (٤٧)\n] ئا ئه‌م كه‌سانه‌ به‌ڕاستی باوه‌ڕدار نین.",
  "ayah": 47,
  "surah": 24
}
