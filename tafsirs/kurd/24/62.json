{
  "text": "[\nإِنَّمَا الْمُؤْمِنُونَ الَّذِينَ آمَنُوا بِاللَّهِ وَرَسُولِهِ\n] ته‌نها ئیمانداری ڕاسته‌قینه‌ ئه‌و كه‌سانه‌ن كه‌ ئیمانیان به‌خواو پێغه‌مبه‌ری خوا هێناوه‌ -\nصلی الله علیه وسلم\n- [\nوَإِذَا كَانُوا مَعَهُ عَلَى أَمْرٍ جَامِعٍ\n] وه‌ ئه‌گه‌ر له‌گه‌ڵ پێغه‌مبه‌ری خوادا بن -\nصلی الله علیه وسلم\n- بۆ كارێكی به‌ كۆمه‌ڵ كه‌ هه‌موویان كۆبوونه‌ته‌وه‌ وه‌كو جومعه‌و جه‌ماعه‌ت و قوربانی كردن و جیهاد [\nلَمْ يَذْهَبُوا حَتَّى يَسْتَأْذِنُوهُ\n] ناڕۆن تا ئیزن له‌ پێغه‌مبه‌ری خوا -\nصلی الله علیه وسلم\n- وه‌رنه‌گرن [\nإِنَّ الَّذِينَ يَسْتَأْذِنُونَكَ\n] ئه‌و كه‌سانه‌ی كه‌ ئیزنت لێ وه‌رئه‌گرن ئینجا ئه‌ڕۆن [\nأُولَئِكَ الَّذِينَ يُؤْمِنُونَ بِاللَّهِ وَرَسُولِهِ\n] ئا ئه‌م كه‌سانه‌ به‌ڕاستی باوه‌ڕیان به‌ خواو پێغه‌مبه‌ری خوا -\nصلی الله علیه وسلم\n- هه‌یه‌ (چۆن له‌كاتى چوونه‌ ژووره‌وه‌ ده‌بێت ئیزن له‌ خاوه‌ن ماڵ وه‌ربگریت ئینجا بچیته‌ ژووره‌وه‌، به‌ هه‌مان شێوه‌ كاتێكیش ده‌ڕۆیت ده‌بێت ئیزن وه‌ربگریت) [\nفَإِذَا اسْتَأْذَنُوكَ لِبَعْضِ شَأْنِهِمْ\n] ئه‌ی محمد -\nصلی الله علیه وسلم\n- ئه‌گه‌ر بۆ هه‌ندێك له‌ كاروباری گرنگی خۆیان داوای ئیزن و ڕوخسه‌تیان لێ كردیت [\nفَأْذَنْ لِمَنْ شِئْتَ مِنْهُمْ\n] ئه‌وه‌ ئیزنى هه‌ر كه‌سێك بده‌ له‌ وان كه‌ ویستت لێ بوو [\nوَاسْتَغْفِرْ لَهُمُ اللَّهَ\n] وه‌ داوای لێخۆشبوونیان بۆ بكه‌ له‌ خوای گه‌وره‌ [\nإِنَّ اللَّهَ غَفُورٌ رَحِيمٌ (٦٢)\n] به‌ دڵنیایى خوای گه‌وره‌ زۆر لێخۆشبوو به‌به‌زه‌ییه‌.",
  "ayah": 62,
  "surah": 24
}
