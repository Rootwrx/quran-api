{
  "text": "[\nفَإِنْ لَمْ تَجِدُوا فِيهَا أَحَدًا فَلَا تَدْخُلُوهَا\n] وه‌ ئه‌گه‌ر كه‌ستان نه‌بینی له‌و ماڵه‌دا له‌ خۆتانه‌وه‌ مه‌چنه‌ ژووره‌وه‌ [\nحَتَّى يُؤْذَنَ لَكُمْ\n] تا ئیزنتان پێ ئه‌درێت و فه‌رمووتان لێ ئه‌كرێ [\nوَإِنْ قِيلَ لَكُمُ ارْجِعُوا فَارْجِعُوا\n] وه‌ ئه‌گه‌ر پێتان وترا بگه‌ڕێنه‌وه‌ ئه‌وه‌ بگه‌ڕێنه‌وه‌و به‌لاتانه‌وه‌ ئاسایی بێت (قه‌تاده‌) ده‌فه‌رمێت: (هاوه‌ڵێكى موهاجیر ده‌فه‌رمێت: هه‌موو ته‌مه‌نم به‌ دواى جێبه‌جێ كردنى ئه‌م ئایه‌ته‌ گه‌ڕام ده‌ستم نه‌كه‌وت كه‌ ئیزن وه‌ربگرم و پێم بڵێن بگه‌ڕێره‌وه‌ تا بگه‌ڕێمه‌وه‌و فه‌رمانى خواى گه‌وره‌ جێبه‌جێ بكه‌م) [\nهُوَ أَزْكَى لَكُمْ\n] ئه‌مه‌ بۆ ئێوه‌ باشترو پاكتره‌ [\nوَاللَّهُ بِمَا تَعْمَلُونَ عَلِيمٌ (٢٨)\n] وه‌ خوای گه‌وره‌ زۆر زانایه‌ به‌ كرده‌وه‌كانی ئێوه.",
  "ayah": 28,
  "surah": 24
}
