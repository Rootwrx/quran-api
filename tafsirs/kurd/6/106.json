{
  "text": "[\nاتَّبِعْ مَا أُوحِيَ إِلَيْكَ مِنْ رَبِّكَ\n] ئه‌ی محمد- صلى الله عليه وسلم - شوێنی ئه‌و وه‌حی یه‌ بكه‌وه‌ كه‌ له‌لایه‌ن په‌روه‌ردگارته‌وه‌ بۆت هاتووه‌، وه‌ گوێ به‌وان مه‌ده‌و خۆتیان پێوه‌ سه‌رقاڵ مه‌كه‌، (ئه‌مه‌ فه‌رمانكردنه‌ به‌ ئێمه‌یش به‌ شوێنكه‌وتنى وه‌حى) [\nلَا إِلَهَ إِلَّا هُوَ\n] هیچ په‌رستراوێك به‌حه‌ق نیه‌ شایه‌نی په‌رستن بێ ته‌نها زاتی پیرۆزی الله نه‌بێ [\nوَأَعْرِضْ عَنِ الْمُشْرِكِينَ (١٠٦)\n] وه‌ تۆ پشت له‌ موشریك و هاوبه‌شبڕیارده‌ران بكه‌و لێیان ببوره‌، ئه‌مه‌ پێش ئه‌وه‌ی كه‌ ئایه‌تی كوشتارو جه‌نگ دابه‌زێت، پاشان خوای گه‌وره‌ فه‌رمانی كرد به‌ كوشتار كردنیان",
  "ayah": 106,
  "surah": 6
}
