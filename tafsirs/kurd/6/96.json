{
  "text": "[\nفَالِقُ الْإِصْبَاحِ\n] وه‌ خوای گه‌وره‌ ڕووناكی ده‌رده‌كات و له‌ت ده‌كات له‌ناو تاریكی شه‌وه‌وه‌ [\nوَجَعَلَ اللَّيْلَ سَكَنًا\n] وه‌ شه‌ویشی وا گێڕاوه‌ كه‌ هێمن و ئارام بێت و خه‌ڵك تیایدا پشوو بده‌ن له‌ ماندوو بوونی ڕۆژ [\nوَالشَّمْسَ وَالْقَمَرَ حُسْبَانًا\n] وه‌ خۆرو مانگیشی وا داناوه‌ كه‌ خه‌ڵكی حسابی خۆیانی پێ بكه‌ن به‌هۆی خۆرو مانگه‌وه‌ ڕۆژژمێرو كاتی خۆیان بزانن [\nذَلِكَ تَقْدِيرُ الْعَزِيزِ الْعَلِيمِ (٩٦)\n] ئه‌م ته‌قدیرو ڕێكخستنه‌ جوانه‌ هی خوایه‌كه‌ كه‌ زۆر به‌عیززه‌ت و باڵاده‌ست و زانایه‌.",
  "ayah": 96,
  "surah": 6
}
