{
  "text": "خواى گەورە نوح پێغەمبەر صلى الله علیه وسلم رزگار دەكات\n [\nوَنُوحًا إِذْ نَادَى مِنْ قَبْلُ\n] وە نوحیش صلى الله علیه وسلم پێش ئەم پێغەمبەرانە لە خوای گەورە پاڕایەوە كە قەومەكەی لەناوبدات دواى ئەوەى كە بێئومێد بوو لێیان [\nفَاسْتَجَبْنَا لَهُ\n] وە ئێمەش وەڵاممان دایەوە [\nفَنَجَّيْنَاهُ وَأَهْلَهُ مِنَ الْكَرْبِ الْعَظِيمِ (٧٦)\n] وە خۆی و كەسوكارەكەی، واتە: ئەو باوەڕدارانەی كە شوێنی كەوتن لەناو كەشتیەكەیدا ڕزگارمان كردن لەو سزا قورسە كە سزای كافرانمان پێدا كە تۆفان و زریان و لافاوەكە بوو .",
  "ayah": 76,
  "surah": 21
}
