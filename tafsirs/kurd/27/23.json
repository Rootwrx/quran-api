{
  "text": "{ سوله‌يمان پێغه‌مبه‌ر -\nصلی الله علیه وسلم\n-  و ئافره‌ته‌ پاشاكه‌ى سه‌به‌ء}\n [\nإِنِّي وَجَدْتُ امْرَأَةً تَمْلِكُهُمْ\n] من بینیم له‌ شاری (سه‌به‌ء) ئافره‌تێك پاشایانه‌ كه‌ وتراوه‌: ناوی (به‌ڵقیسی كچی شه‌راحیل) بووه‌ [\nوَأُوتِيَتْ مِنْ كُلِّ شَيْءٍ\n] وه‌ له‌ هه‌موو شتێكی سه‌رده‌می خۆی ئه‌وه‌ى كه‌ پاشا پێویستى بێت له‌ موڵك و ده‌سه‌ڵات پێى به‌خشراوه‌ [\nوَلَهَا عَرْشٌ عَظِيمٌ (٢٣)\n] وه‌ عه‌رش و ته‌ختێكی شاهانه‌ى یه‌كجار گه‌وره‌ی هه‌یه‌ كه‌ به‌ ئاڵتوون و دوڕڕو مروارى و ئاوریشم رازێنراوه‌ته‌وه‌و هه‌شتا گه‌ز درێژه‌و چل گه‌ز پانه‌.",
  "ayah": 23,
  "surah": 27
}
