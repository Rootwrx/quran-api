{
  "text": "[\nوَأَمَّا الَّذِينَ سُعِدُوا\n] به‌ڵام ئه‌وانه‌ی كه‌ به‌خته‌وه‌ر بوونه‌ به‌ ئیمان و كرده‌وه‌ی چاك له‌ دونیادا [\nفَفِي الْجَنَّةِ خَالِدِينَ فِيهَا\n] ئه‌وانه‌ ئه‌خرێنه‌ به‌هه‌شته‌وه‌و به‌ نه‌مری و هه‌میشه‌یى تیایدا ئه‌مێننه‌وه‌ [\nمَا دَامَتِ السَّمَاوَاتُ وَالْأَرْضُ\n] تا ئاسمانه‌كان و زه‌وی قیامه‌ت بمێننه‌وه‌ [\nإِلَّا مَا شَاءَ رَبُّكَ\n] مه‌گه‌ر خوای گه‌وره‌ ویستی لێ بێت، واته‌: ئه‌وانه‌ی كه‌ دره‌نگتر له‌ قه‌بره‌كانیان ده‌رئه‌چن یان له‌ ساحه‌ی مه‌حشه‌ر دوائه‌كه‌ون یان له‌ دۆزه‌خن پێش ئه‌وه‌ی بچنه‌ به‌هه‌شته‌وه‌ [\nعَطَاءً غَيْرَ مَجْذُوذٍ (١٠٨)\n] كه‌ ئه‌میش به‌خشینێكه‌ خوای گه‌وره‌ پێیان ئه‌به‌خشێ به‌بێ بڕین و كۆتایی نایات.",
  "ayah": 108,
  "surah": 11
}
