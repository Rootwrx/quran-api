{
  "text": "{پشت كردن لە ئیسلام هۆكاری ژیان ناخۆشییە}\n [\nوَمَنْ أَعْرَضَ عَنْ ذِكْرِي\n] وه‌ هه‌ر كه‌سێكیش پشت له‌ دین و قورئانه‌كه‌ی من بكات [\nفَإِنَّ لَهُ مَعِيشَةً ضَنْكًا\n] ئه‌وه‌ به‌ دڵنیایى ژیانێكی ته‌نگ و ته‌سك له‌ دونیادا ئه‌یژێنین له‌ دوودڵى و گومان و دڵه‌ڕاوكێ و شڵه‌ژاویدا ده‌ژێت، وه‌ له‌ناو گۆریشدا سزا ده‌درێت و گۆڕه‌كه‌ى لێ ته‌سك ده‌كرێته‌وه‌ تا په‌راسوه‌كانى هه‌موو ده‌شكێت [\nوَنَحْشُرُهُ يَوْمَ الْقِيَامَةِ أَعْمَى (١٢٤)\n] وه‌ له‌ ڕۆژی قیامه‌تیشدا به‌ كوێری حه‌شری ئه‌كه‌ین.",
  "ayah": 124,
  "surah": 20
}
