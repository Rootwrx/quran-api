{
  "text": "[\nهُوَ الَّذِي يُرِيكُمْ آيَاتِهِ\n] خوای گه‌وره‌ ئه‌و خوایه‌یه‌ كه‌ نیشانه‌كانی خۆیتان نیشان ئه‌دات له‌سه‌ر یه‌كخواپه‌رستی و تواناو ده‌سه‌ڵاتی [\nوَيُنَزِّلُ لَكُمْ مِنَ السَّمَاءِ رِزْقًا\n] وه‌ له‌ ئاسمانیشه‌وه‌ ڕزقتان بۆ دائه‌به‌زێنێ، واته‌: به‌هۆی ئه‌و بارانه‌وه‌ ڕزقتان ئه‌دات و دانه‌وێڵه‌و ڕووه‌كتان بۆ ده‌رئه‌كات [\nوَمَا يَتَذَكَّرُ إِلَّا مَنْ يُنِيبُ (١٣)\n] به‌ڵام هیچ كه‌سێك بیر ناكاته‌وه‌و له‌م نیشانانه‌ تێ ناگات ته‌نها مه‌گه‌ر كه‌سێك بۆ لای خوای گه‌وره‌ گه‌ڕابێته‌وه‌.",
  "ayah": 13,
  "surah": 40
}
