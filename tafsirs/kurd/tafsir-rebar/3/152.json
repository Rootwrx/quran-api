{
  "text": "{چەند دیمەنێكی تر لە غەزای ئوحود}\n [\nوَلَقَدْ صَدَقَكُمُ اللَّهُ وَعْدَهُ إِذْ تَحُسُّونَهُمْ بِإِذْنِهِ\n] به‌دڵنیایی خوای گه‌وره‌ ئه‌و وه‌عدو به‌ڵێنه‌ی به‌ئێوه‌ی دابوو وه‌عدو به‌ڵێنی خۆی برده‌ سه‌ر كاتێك كه‌ ئێوه‌ كوشتاری كافران ئه‌كه‌ن و ڕیشه‌كێشیان ئه‌كه‌ن به‌ ئیزنی خوا، وه‌ له‌سه‌ره‌تاى جه‌نگه‌كه‌ سه‌ركه‌وتن [\nحَتَّى إِذَا فَشِلْتُمْ\n] له‌ كاتێكدا كه‌ ده‌ترسان وه‌ لاواز بوون [\nوَتَنَازَعْتُمْ فِي الْأَمْرِ\n] وه‌ كێشه‌ كه‌وته‌ نێوانتانه‌وه‌ تیر هاوێژه‌كان كه‌ هه‌ندێكیان وتیان: با بڕۆین بۆ غه‌نیمه‌ت كۆكردنه‌وه‌، وه‌ هه‌ندێكیان وتیان: با له‌ جێی خۆمان دامه‌زراو بین [\nوَعَصَيْتُمْ\n] وه‌ سه‌رپێچی پێغه‌مبه‌ری خواتان -\nصلی الله علیه وسلم\n-  كردو له‌سه‌ر شاخه‌كه‌ هاتنه‌ خواره‌وه‌ [\nمِنْ بَعْدِ مَا أَرَاكُمْ مَا تُحِبُّونَ\n] كاتێك كه‌ پێتان خۆش بوو سه‌ركه‌ون به‌سه‌ریاندا [\nمِنْكُمْ مَنْ يُرِيدُ الدُّنْيَا\n] وه‌ له‌ناو ئێوه‌دا هه‌یه‌ دونیای ده‌وێ، واته‌: حه‌زی له‌ غه‌نیمه‌ت بوو [\nوَمِنْكُمْ مَنْ يُرِيدُ الْآخِرَةَ\n] وه‌ هه‌یشتانه‌ قیامه‌تی ئه‌وێ و چاوه‌ڕێی پاداشتی قیامه‌ته‌ [\nثُمَّ صَرَفَكُمْ عَنْهُمْ لِيَبْتَلِيَكُمْ\n] دوای ئه‌وه‌ تێكشكان تا خوای گه‌وره‌ تاقیتان بكاته‌وه‌ [\nوَلَقَدْ عَفَا عَنْكُمْ\n] وه‌ خوای گه‌وره‌ كه‌ زانی په‌شیمانن لێتان بووراو لێتان خۆشبوو [\nوَاللَّهُ ذُو فَضْلٍ عَلَى الْمُؤْمِنِينَ (١٥٢)\n] وه‌ خوای گه‌وره‌ فه‌زڵ و چاكه‌ی زۆره‌ به‌سه‌ر باوه‌ڕداران.",
  "ayah": 152,
  "surah": 3
}
