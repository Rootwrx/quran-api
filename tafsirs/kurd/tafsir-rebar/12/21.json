{
  "text": "{بەسەرهاتی یوسف پێغەمبەر -\nصلی الله علیه وسلم\n-  لەگەڵ خێزانی عەزیزی میسر}\n [\nوَقَالَ الَّذِي اشْتَرَاهُ مِنْ مِصْرَ لِامْرَأَتِهِ\n] عه‌زیزی میصر كه‌ وه‌زیری پاشای میصر بوو كڕی و بردییه‌وه‌ بۆ خێزانه‌كه‌ی خۆی كه‌ وتراوه‌: نه‌زۆك بوونه‌و مناڵیان نه‌بووه‌، پێی وت [\nأَكْرِمِي مَثْوَاهُ عَسَى أَنْ يَنْفَعَنَا أَوْ نَتَّخِذَهُ وَلَدًا\n] ڕێزی لێ بگره‌ به‌ خواردن و پۆشاك و جێگای باش به‌ڵكو سوودمان پێ بگه‌یه‌نێ یان بیكه‌ین به‌ كوڕی خۆمان [\nوَكَذَلِكَ مَكَّنَّا لِيُوسُفَ فِي الْأَرْضِ\n] به‌م شێوازه‌ یوسفمان جێگیر كرد له‌سه‌ر زه‌وی [\nوَلِنُعَلِّمَهُ مِنْ تَأْوِيلِ الْأَحَادِيثِ\n] وه‌ فێری لێكدانه‌وه‌ی خه‌ومان كرد [\nوَاللَّهُ غَالِبٌ عَلَى أَمْرِهِ\n] وه‌ خوای گه‌وره‌ باڵاده‌ست و به‌ده‌سه‌ڵاته‌ به‌سه‌ر هه‌ر بڕیارێك كه‌ بیدات و كه‌س ناتوانێ ڕێگری لێ بكات [\nوَلَكِنَّ أَكْثَرَ النَّاسِ لَا يَعْلَمُونَ (٢١)\n] به‌ڵام زۆربه‌ی خه‌ڵكی حیكمه‌تى كاره‌كانى خواى گه‌وره‌ نازانن.",
  "ayah": 21,
  "surah": 12
}
