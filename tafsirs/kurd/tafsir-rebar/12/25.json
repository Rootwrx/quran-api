{
  "text": "[\nوَاسْتَبَقَا الْبَابَ\n] یوسف ڕای كرد به‌ره‌و ده‌رگاكه‌و خێزانه‌كه‌ی عه‌زیزی میصریش به‌دوایه‌وه‌ بوو راویده‌نا بۆ ئه‌وه‌ى بیگرێت، كه‌ وتراوه‌: ناوی زوڵه‌یخا بووه‌ [\nوَقَدَّتْ قَمِيصَهُ مِنْ دُبُرٍ\n] په‌لاماری یوسفی دا -\nصلی الله علیه وسلم\n-  له‌ دواوه‌و قه‌میسه‌كه‌ی دڕاند [\nوَأَلْفَيَا سَيِّدَهَا لَدَى الْبَابِ\n] وه‌ گه‌وره‌كه‌ی خۆی (عه‌زیزی میصر)یان بینی له‌لای ده‌رگاكه‌ [\nقَالَتْ مَا جَزَاءُ مَنْ أَرَادَ بِأَهْلِكَ سُوءًا إِلَّا أَنْ يُسْجَنَ\n] ئافره‌ته‌كه‌ یه‌كسه‌ر ده‌ستپێشخه‌ری كرد بۆ ئه‌وه‌ی خۆی بپه‌ڕێنێته‌وه‌ له‌و تاوانه‌و وتی: سزای كه‌سێك چیه‌ كه‌ بیه‌وێ خراپه‌ له‌گه‌ڵ خێزانی تۆدا بكات ته‌نها ئه‌وه‌ نه‌بێت كه‌ به‌ند بكرێت، واته‌: داوای لێ كرد كه‌ به‌ندی بكات [\nأَوْ عَذَابٌ أَلِيمٌ (٢٥)\n] یان سزایه‌كی به‌ئێش و ئازاری بده‌.",
  "ayah": 25,
  "surah": 12
}
