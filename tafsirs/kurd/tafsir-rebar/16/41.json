{
  "text": "[\nوَالَّذِينَ هَاجَرُوا فِي اللَّهِ\n] وه‌ ئه‌و كه‌سانه‌ی كه‌ كۆچیان كردووه‌ له‌ پێناو خوای گه‌وره‌و ماڵ و وڵاتی خۆیان به‌جێ هێشتووه‌ [\nمِنْ بَعْدِ مَا ظُلِمُوا\n] له‌ دوای ئه‌وه‌ی سته‌میان لێكرا له‌لایه‌ن كافرانه‌وه‌ وه‌كو خه‌ڵكی مه‌ككه‌ كه‌ چۆن زوڵم و سته‌میان له‌ موسڵمانان كرد [\nلَنُبَوِّئَنَّهُمْ فِي الدُّنْيَا حَسَنَةً\n] له‌ دونیادا جێگیریان ئه‌كه‌ین به‌ جێگیركردنێكی باش له‌ مه‌دینه‌، یان به‌ رزق و رۆزى باش [\nوَلَأَجْرُ الْآخِرَةِ أَكْبَرُ\n] وه‌ له‌ قیامه‌تیش پاداشتیان ئه‌ده‌ینه‌وه‌ كه‌ پاداشتی قیامه‌ت زۆر گه‌وره‌تره‌ له‌ پاداشتی دونیا [\nلَوْ كَانُوا يَعْلَمُونَ (٤١)\n] ئه‌گه‌ر زاڵم و سته‌مكاران بزانن، یان ئه‌و موسڵمانانه‌ى كه‌ له‌ كۆچ كردن دوا كه‌وتوونه‌.",
  "ayah": 41,
  "surah": 16
}
