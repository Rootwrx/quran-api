{
  "text": "سووره‌تی (نه‌حل) (واته‌: مێشهه‌نگ) \nسووره‌تێكى مه‌ككى یه‌و (١٢٨) ئایه‌ته‌\nبِسْمِ اللَّهِ الرَّحْمَنِ الرَّحِيمِ\n[\nأَتَى أَمْرُ اللَّهِ فَلَا تَسْتَعْجِلُوهُ\n] سزای كافران، یاخود ته‌واوتر ڕۆژی قیامه‌ته‌، واته‌: ڕۆژی قیامه‌ت هاتووه‌ هیچ گومانێكی تیا نیه‌ به‌ڵام ئێوه‌ په‌له‌ ئه‌كه‌ن له‌ هاتنیدا (به‌ صیغه‌ى رابردوو هاتووه‌ چونكه‌ قیامه‌ت دێت و روو ده‌دات هیچ گومانێكى تێدا نیه‌) [\nسُبْحَانَهُ وَتَعَالَى عَمَّا يُشْرِكُونَ (١)\n] پاك و مونه‌ززه‌هی بۆ خوای گه‌وره‌ له‌و هاوه‌ڵبڕیاردانه‌ی كه‌ ئێوه‌ ئه‌یده‌نه‌ پاڵ خوای گه‌وره‌، خوای گه‌وره‌ زۆر له‌وه‌ پاك و مونه‌ززه‌هو به‌رزتره‌.",
  "ayah": 1,
  "surah": 16
}
