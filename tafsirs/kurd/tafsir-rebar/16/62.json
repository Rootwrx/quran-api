{
  "text": "[\nوَيَجْعَلُونَ لِلَّهِ مَا يَكْرَهُونَ\n] موشریكان ئه‌وه‌ی كه‌ بۆ خۆیان پێیان ناخۆشه‌ كه‌ پێیان ناخۆش بوو كچیان ببێ ئه‌یاندایه‌ پاڵ خوای گه‌وره‌و ئه‌یانووت: مه‌لائیكه‌ت كچی خوایه‌، یاخود خۆیان پێیان ناخۆشه‌ شه‌ریكیان هه‌بێت له‌ ماڵ و سامانیان به‌ڵام شه‌ریك بۆ خواى گه‌وره‌ داده‌نێن [\nوَتَصِفُ أَلْسِنَتُهُمُ الْكَذِبَ\n] وه‌ به‌ زمانیشیان درۆیان ئه‌كرد [\nأَنَّ لَهُمُ الْحُسْنَى\n] كه‌ ئه‌یانووت: ئێمه‌ كوڕمان هه‌یه‌و كوڕ بۆ ئێمه‌یه‌، یاخود ئه‌گه‌ر زیندووبوونه‌وه‌ هه‌بێت ئه‌وا پاداشتی چاك بۆ ئێمه‌یه‌ [\nلَا جَرَمَ أَنَّ لَهُمُ النَّارَ\n] وانیه‌و بێ گومان له‌ حه‌قیقه‌تدا ئاگری دۆزه‌خ بۆ ئه‌وانه‌ [\nوَأَنَّهُمْ مُفْرَطُونَ (٦٢)\n] وه‌ ئه‌وان په‌له‌یانه‌و پێشئه‌خرێن بۆ خستنه‌ ناو ئاگری دۆزه‌خ وه‌ به‌جێ ئه‌هێلرێن تیایدا.",
  "ayah": 62,
  "surah": 16
}
