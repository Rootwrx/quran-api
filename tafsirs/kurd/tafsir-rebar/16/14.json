{
  "text": "[\nوَهُوَ الَّذِي سَخَّرَ الْبَحْرَ\n] خوای گه‌وره‌ ئه‌و خوایه‌یه‌ كه‌ ئه‌و ده‌ریا گه‌ورانه‌یشی بۆ ژێربار كردوون و بۆ به‌رژه‌وه‌ندی ئێوه‌ دروستی كردوون [\nلِتَأْكُلُوا مِنْهُ لَحْمًا طَرِيًّا\n] تا گۆشتی ماسی و نه‌هه‌نگه‌كان به‌ تازه‌یی بخۆن [\nوَتَسْتَخْرِجُوا مِنْهُ حِلْيَةً تَلْبَسُونَهَا\n] وه‌ له‌ ده‌ریاشه‌وه‌ خشڵ و مروارى و مه‌رجان و ئه‌وانه‌ ده‌ركه‌ن و خۆتانی پێ بڕازێننه‌وه‌و له‌به‌ری بكه‌ن [\nوَتَرَى الْفُلْكَ مَوَاخِرَ فِيهِ\n] وه‌ كه‌شتیه‌كان ئه‌بینی كه‌ ئاوی ئه‌و ده‌ریایه‌ ئه‌بڕێت [\nوَلِتَبْتَغُوا مِنْ فَضْلِهِ\n] وه‌ تا ئێوه‌ به‌هۆی فه‌زڵی خوای گه‌وره‌وه‌ بازرگانی به‌و كه‌شتیانه‌ بكه‌ن و داوای فه‌زڵی خوای گه‌وره‌ بكه‌ن [\nوَلَعَلَّكُمْ تَشْكُرُونَ (١٤)\n] وه‌ به‌ڵكو شوكرانه‌بژێری نیعمه‌ته‌كانی خوای گه‌وره‌ بكه‌ن.",
  "ayah": 14,
  "surah": 16
}
