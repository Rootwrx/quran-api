{
  "text": "{هەندێك لە سودەكانی ئاژەڵ}\n[\nوَالْأَنْعَامَ خَلَقَهَا\n] وه‌ خوای گه‌وره‌ ئاژه‌ڵانیشی بۆ ئێوه‌ دروست كردووه‌، وشترو مانگاو مه‌ڕو بزن ئه‌مانه‌ ئه‌نعامیان پێ ئه‌ووترێ [\nلَكُمْ فِيهَا دِفْءٌ\n] كه‌ به‌ صوف و خوریه‌كه‌یان پۆشاك دروست ده‌كه‌ن و خۆتان گه‌رم ئه‌كه‌نه‌وه‌ [\nوَمَنَافِعُ\n] وه‌ سوودی تریشیان بۆتان هه‌یه‌ له‌ شیرو گۆشت و به‌رهه‌میان، وه‌ هه‌یانه‌ بۆ سواربوونه‌و هه‌یانه‌ بۆ زه‌وى كێڵانه‌و چه‌نده‌ها سودى تر [\nوَمِنْهَا تَأْكُلُونَ (٥)\n] وه‌ هه‌یشه‌ گۆشته‌كه‌ی ئه‌خۆن.",
  "ayah": 5,
  "surah": 16
}
