{
  "text": "{(ذو القرنين) و (یەئجوج‌و مەئجوج)}\n [\nحَتَّى إِذَا بَلَغَ بَيْنَ السَّدَّيْنِ\n] تا گه‌یشته‌ نێوان دوو سه‌ددو به‌نداو كه‌ دوو شاخ بوو كه‌لێنێك له‌ نێوانیاندا بووه‌ (یه‌ئجوج و مه‌ئجوج) له‌وێوه‌ ده‌رچونه‌ بۆ وڵاتى تورك و ئاشوبیان ناوه‌ته‌وه‌، ئه‌ووترێ: له‌ لای (ئه‌رمینیاو ئازربه‌یجان) بووه‌ [\nوَجَدَ مِنْ دُونِهِمَا قَوْمًا\n] لای ئه‌و دوو سه‌دده‌ قه‌ومێكی بینی [\nلَا يَكَادُونَ يَفْقَهُونَ قَوْلًا (٩٣)\n] له‌ قسه‌ی غه‌یری خۆیان تێ نه‌ئه‌گه‌یه‌شتن زمانێكی تایبه‌تیان هه‌بووه‌ .",
  "ayah": 93,
  "surah": 18
}
