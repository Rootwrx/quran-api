{
  "text": "[\nالَّذِينَ إِنْ مَكَّنَّاهُمْ فِي الْأَرْضِ\n] ئه‌و كه‌سانه‌ی كه‌ ئه‌گه‌ر جێگیرو جێنشینیان بكه‌ین له‌سه‌ر ڕووی زه‌ویداو ده‌سه‌ڵاتیان پێ بده‌ین [\nأَقَامُوا الصَّلَاةَ\n] نوێژه‌كانیان ئه‌نجام ئه‌ده‌ن [\nوَآتَوُا الزَّكَاةَ\n] وه‌ زه‌كاتی ماڵه‌كانیان ئه‌ده‌ن [\nوَأَمَرُوا بِالْمَعْرُوفِ\n] وه‌ فه‌رمان به‌ چاكه‌ ئه‌كه‌ن [\nوَنَهَوْا عَنِ الْمُنْكَرِ\n] وه‌ ڕێگری له‌ خراپه‌ ئه‌كه‌ن، (پێویسته‌ فه‌رمانڕه‌وایان و كاربه‌ده‌ستان ئه‌م سیفاته‌ جوانانه‌یان هه‌بێت)  [\nوَلِلَّهِ عَاقِبَةُ الْأُمُورِ (٤١)\n] وه‌ سه‌ره‌نجامی هه‌موو كاره‌كانیش بۆ لای خوای گه‌وره‌ ئه‌گه‌ڕێته‌وه‌ و خواى گه‌وره‌ پاداشتیان ده‌داته‌وه.",
  "ayah": 41,
  "surah": 22
}
