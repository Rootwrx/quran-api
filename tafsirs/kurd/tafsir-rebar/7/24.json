{
  "text": "[\nقَالَ اهْبِطُوا بَعْضُكُمْ لِبَعْضٍ عَدُوٌّ\n] خوای گه‌وره‌ فه‌رمووی: ده‌ی دابه‌زن بۆ سه‌ر ڕووی زه‌وی كه‌ هه‌ندێكتان ئه‌بن به‌ دوژمنى هه‌ندێكتان، واته‌: ئیبلیس ئه‌بێته‌ دوژمن بۆ ئێوه‌ [\nوَلَكُمْ فِي الْأَرْضِ مُسْتَقَرٌّ\n] وه‌ له‌سه‌ر زه‌وی به‌ زیندوویى و له‌ ژێر زه‌وی به‌ مردوویی ئێوه‌ نیشته‌جێ و جێگیر ئه‌بن [\nوَمَتَاعٌ إِلَى حِينٍ (٢٤)\n] وه‌ له‌ دونیادا كات به‌سه‌ر ئه‌به‌ن تا كاتی دیاریكراوی خۆتان كه‌ ئه‌جه‌لتان دێت و ئه‌مرن.",
  "ayah": 24,
  "surah": 7
}
