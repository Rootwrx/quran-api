{
  "text": "[\nذَلِكَ بِأَنَّهُمْ آمَنُوا ثُمَّ كَفَرُوا\n] لەبەر ئەوەی ئەمان تەنها بەسەر زارەكی ئیمانیان هێنا پاشان لە دڵەوە كوفریان كرد، یاخود كەسانێك بوون بەڕاستی ئیمانیان هێنا پاشان مورتەد بوونەوەو بوون بە مونافیق [\nفَطُبِعَ عَلَى قُلُوبِهِمْ\n] خوای گەورەیش مۆری لەسەر دڵیان دا بۆ ئەوەی هەرگیز ئیمان نەچێتە دڵیان لەبەر ئەوەی ئیمان و هیدایەت و رێگاى راستیان ناسی پاشان لێی پاشگەز بوونەوە [\nفَهُمْ لَا يَفْقَهُونَ (٣)\n] وە ئەوان لە هیچ شتێك تێناگەن كە سوودو بەرژەوەندی دوارۆژیانی تیادا بێت.",
  "ayah": 3,
  "surah": 63
}
