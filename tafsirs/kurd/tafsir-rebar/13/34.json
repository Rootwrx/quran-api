{
  "text": "[\nلَهُمْ عَذَابٌ فِي الْحَيَاةِ الدُّنْيَا\n] له‌ ژیانى دونیادا خوای گه‌وره‌ كافران سزا ئه‌دات به‌ده‌ست باوه‌ڕداران به‌ كوشتن و گرتن [\nوَلَعَذَابُ الْآخِرَةِ أَشَقُّ\n] به‌ڵام سزای قیامه‌ت زۆر سه‌ختتره‌ له‌ سزای دونیا چونكه‌ سزاى دونیا كۆتایى دێت و سزاى قیامه‌ت كۆتایى نایات، وه‌ ئاگرى دونیا به‌شێكه‌ له‌ حه‌فتا به‌شى ئاگرى دۆزه‌خ [\nوَمَا لَهُمْ مِنَ اللَّهِ مِنْ وَاقٍ (٣٤)\n] وه‌ له‌ غه‌یری خوای گه‌وره‌ كه‌س نیه‌ له‌ سزای خوای گه‌وره‌ بیانپارێزێ.",
  "ayah": 34,
  "surah": 13
}
