{
  "text": "{عیسا پێغه‌مبه‌ر -\nصلی الله علیه وسلم\n-  موژده‌ى هاتنى پێغه‌مبه‌رى خوا -\nصلی الله علیه وسلم\n-  ده‌دات }\n [\nوَإِذْ قَالَ عِيسَى ابْنُ مَرْيَمَ يَا بَنِي إِسْرَائِيلَ إِنِّي رَسُولُ اللَّهِ إِلَيْكُمْ\n] وه‌ كاتێك كه‌ عیسای كوڕی مه‌ریه‌م -\nصلی الله علیه وسلم\n-  فه‌رمووی: ئه‌ی به‌نی ئیسرائیل من پێغه‌مبه‌ری خوای گه‌وره‌م، خوای گه‌وره‌ بۆ لای ئێوه‌ى ناردووم [\nمُصَدِّقًا لِمَا بَيْنَ يَدَيَّ مِنَ التَّوْرَاةِ\n] ئه‌و ئینجیله‌ی كه‌ بۆم هاتووه‌ به‌ڕاستدانه‌ری ته‌وراته‌ كه‌ له‌ پێش مندا بۆ موسا -\nصلی الله علیه وسلم\n-  هاتووه‌و مژده‌ى ناردنى منى تیادا بووه‌ [\nوَمُبَشِّرًا بِرَسُولٍ يَأْتِي مِنْ بَعْدِي اسْمُهُ أَحْمَدُ\n] وه‌ منیش له‌ ئینجیلدا موژده‌تان پێ ئه‌ده‌م به‌ پێغه‌مبه‌رێك كه‌ له‌ دوای من دێت كه‌ ناوی ئه‌حمه‌ده‌، ئه‌حمه‌دو محمد ناوى پێغه‌مبه‌ری خوان -\nصلی الله علیه وسلم\n-  ، واته‌: ئه‌و كه‌سه‌ی كه‌ حه‌مدو سوپاس ئه‌كرێ له‌لایه‌ن خه‌ڵكیه‌وه‌ [\nفَلَمَّا جَاءَهُمْ بِالْبَيِّنَاتِ قَالُوا هَذَا سِحْرٌ مُبِينٌ (٦)\n] وه‌ كاتێك كه‌ عیسا پێغه‌مبه‌ر -\nصلی الله علیه وسلم\n-  موعجیزه‌و به‌ڵگه‌ی ڕوون و ئاشكرای بۆ هێنان باوه‌ڕیان پێ نه‌كردو وتیان: ئه‌مه‌ جادوویه‌كی زۆر ئاشكرایه‌و جادوومان لێكراوه‌، یاخود وتراوه‌: كه‌ پێغه‌مبه‌ری خوا -\nصلی الله علیه وسلم\n-  هات به‌ویان وتووه‌ ئه‌مه‌ جادووگه‌ره‌.",
  "ayah": 6,
  "surah": 61
}
