{
  "text": "[\nوَيَسْتَعْجِلُونَكَ بِالْعَذَابِ\n] وە كافران لە نەزانیاندا پەلەت لێ ئەكەن لە داوا كردنی سزای خوای گەورە وەكو بەدرۆزانین و گاڵتە پێ كردن [\nوَلَوْلَا أَجَلٌ مُسَمًّى\n] وە ئەگەر سزاكە كاتی دیاریكراوی خۆی نەبوایە كە ڕۆژی قیامەتە [\nلَجَاءَهُمُ الْعَذَابُ\n] ئەوە سزایان بۆ ئەهات لەبەر ئەوەی شایەنی سزان [\nوَلَيَأْتِيَنَّهُمْ بَغْتَةً\n] وە بەدڵنیایی لە ناكاویشدا سزایان بۆ دێت [\nوَهُمْ لَا يَشْعُرُونَ (٥٣)\n] وە ئەوان هەست ناكەن و بێ ئاگان.",
  "ayah": 53,
  "surah": 29
}
