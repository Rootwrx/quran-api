{
  "ayahs": [
    {
      "ayah": 1,
      "surah": 80,
      "text": "سووره‌تی (عه‌به‌س) (واته‌: روو گرژى)\nسووره‌تێكى مه‌ككى یه‌و (٤٢) ئایه‌ته‌\nبِسْمِ اللَّهِ الرَّحْمَنِ الرَّحِيمِ\n{خواى گه‌وره‌ له‌سه‌ر پیاوێكى نابینا گله‌یى له‌ پێغه‌مبه‌ره‌كه‌ى -\nصلی الله علیه وسلم\n-  ده‌كات}\n[\nعَبَسَ وَتَوَلَّى (١)\n] پێغه‌مبه‌ری خوا -\nصلی الله علیه وسلم\n- ڕۆژێك له‌گه‌ڵ هه‌ندێك له‌ سه‌رداران و گه‌وره‌كانی قوڕه‌یشدا گفتوگۆی ئه‌كرد، له‌وانه‌ (ئوبه‌ی كوڕی خه‌ڵه‌ف و ئه‌بوجه‌هل و عه‌باسی مامی و عوتبه‌ی كوڕی ڕه‌بیعه‌) ڕووی تێ كردوون و گفتوگۆی له‌گه‌ڵ كردوون به‌ ئومێدی ئه‌وه‌ی كه‌ موسڵمان بن، له‌به‌ر ئه‌وه‌ی ئه‌گه‌ر ئه‌مانه‌ موسڵمان بوونایا ئه‌وا قوڕه‌یش هه‌موویان موسڵمان ده‌بوون، له‌و كاته‌دا (عبدالله¬ی كوڕی ئوم مه‌كتوم) كه‌ پیاوێكی نابینا بووه‌، وه‌ پێشتر موسڵمان بووه‌ هات و پرسیارى له‌ پێغه‌مبه‌ری خوا -\nصلی الله علیه وسلم\n- كردو وتى رێنماییم بكه‌، پێغه‌مبه‌ری خوایش -\nصلی الله علیه وسلم\n- پێی خۆش بوو له‌و كاته‌دا پرسیار نه‌كات و قسه‌ی پێ نه‌بڕێ بۆ ئه‌وه‌ی له‌ هه‌وڵدا بێ بۆ ئه‌وه‌ی ئه‌و كه‌سانه‌ باوه‌ڕ بێنن و موسڵمان بن بۆیه‌ ڕووی خۆی گرژ كردو رووى لێ وه‌رگێڕا، خواى گه‌وره‌ (عَبَسَ وَتَوَلَّى) ى دابه‌زاند، واته‌: پێغه‌مبه‌ری خوا -\nصلی الله علیه وسلم\n- ڕووی خۆی گرژ كردو پشتی هه‌ڵكرد له‌و پیاوه‌ نابینایه‌."
    },
    {
      "ayah": 10,
      "surah": 80,
      "text": "[\nفَأَنْتَ عَنْهُ تَلَهَّى (١٠)\n] تۆ خۆت سه‌رقاڵ و بێ ئاگا ئه‌كه‌ی له‌ (عبدالله¬ی كوڕی ئوم مه‌كتوم)."
    },
    {
      "ayah": 11,
      "surah": 80,
      "text": "[\nكَلَّا إِنَّهَا تَذْكِرَةٌ (١١)\n] نه‌خێر ئه‌ی محمد -\nصلی الله علیه وسلم\n- نابێ وابكه‌یت و ئه‌م كاره‌ دووباره‌ مه‌كه‌وه‌، ئه‌م سووره‌ته‌ى كه‌ بۆت دابه‌زیووه‌ یادخستنه‌وه‌یه‌ له‌لایه‌ن خوای گه‌وره‌وه‌، له‌ پاش ئه‌مه‌ پێغه‌مبه‌ری خوا -\nصلی الله علیه وسلم\n- زۆر رێزى له‌ (عبدالله ی كوڕی ئوم مه‌كتوم) ده‌گرت."
    },
    {
      "ayah": 12,
      "surah": 80,
      "text": "[\nفَمَنْ شَاءَ ذَكَرَهُ (١٢)\n] جا هه‌ر كه‌سێك ویستی لێ بێت په‌ندو ئامۆژگاری وه‌رئه‌گرێ وه‌ له‌و یادخستنه‌وه‌یه‌ سوود ئه‌بینێ."
    },
    {
      "ayah": 13,
      "surah": 80,
      "text": "[\nفِي صُحُفٍ مُكَرَّمَةٍ (١٣)\n] ئه‌م سووره‌ته‌ یان ئه‌م په‌ندو ئامۆژگاریانه‌ له‌ په‌ڕاوێكی به‌ڕێزدایه‌ یان هه‌موو قورئان له‌ په‌ڕاوێكی زۆر به‌ڕێزو گه‌وره‌دایه‌."
    },
    {
      "ayah": 14,
      "surah": 80,
      "text": "[\nمَرْفُوعَةٍ مُطَهَّرَةٍ (١٤)\n] وه‌ پله‌و پایه‌ی به‌رزه‌ لای خوای گه‌وره‌، وه‌ پاكه‌ له‌ زیادو كه‌می له‌ (لوح المحفوظ)دا پارێزراوه‌."
    },
    {
      "ayah": 15,
      "surah": 80,
      "text": "[\nبِأَيْدِي سَفَرَةٍ (١٥)\n] ئه‌م قورئانه‌ پیرۆزه‌ به‌ده‌ستی صه‌حابه‌ی پێغه‌مبه‌ره‌وه‌یه‌ -\nصلی الله علیه وسلم\n-، یاخود به‌ ده‌ستى قورئان خوێنه‌كانه‌وه‌یه‌، یاخود ته‌واوتر ئه‌وه‌یه‌ مه‌به‌ست پێی فریشته‌كانه‌ ئه‌وانن كه‌ سه‌فیرن له‌ نێوان خوای گه‌وره‌و پێغه‌مبه‌ران و له‌لایه‌ن خوای گه‌وره‌وه‌ وه‌حى بۆ پێغه‌مبه‌ران ئه‌هێنن، وه‌كو ئیمامی بوخاریش ئه‌فه‌رمووێ: (سه‌فه‌ره‌) بریتین له‌ فریشته‌كان."
    },
    {
      "ayah": 16,
      "surah": 80,
      "text": "[\nكِرَامٍ بَرَرَةٍ (١٦)\n] ئه‌م فریشتانه‌ زۆر به‌ڕێزن لای خوای گه‌وره‌، وه‌ زۆر چاكه‌كارن له‌ كرده‌وه‌یانداو هه‌میشه‌ خه‌ریكی په‌رستنی خوای گه‌وره‌ن و بێ فه‌رمانی خوای گه‌وره‌ ناكه‌ن، وه‌ پێویسته‌ ئه‌و كه‌سانه‌یشی كه‌ هه‌ڵگری قورئانن وه‌ قورئانیان له‌به‌ره‌ سیفه‌تی فریشته‌یان هه‌بێ به‌ڕێزو چاكه‌كاربن له‌ وته‌و كرده‌وه‌یاندا، پێغه‌مبه‌رى خوا -\nصلی الله علیه وسلم\n- فه‌رموویه‌تى: (هه‌ر كه‌سێك به‌ڕه‌وانی قورئانی له‌به‌ر بێ ئه‌وه‌ له‌گه‌ڵ ئه‌و فریشته‌ به‌ڕێزه‌ چاكه‌كارانه‌دایه‌، وه‌ ئه‌وه‌یشی كه‌ له‌سه‌ری قورسه‌و به‌زه‌حمه‌ت فێری ئه‌بێ و بۆی ئه‌ووترێ یان گیرییه‌ك له‌ زمانی هه‌یه‌ ئه‌وه‌ دوو ئه‌جرو پاداشتی هه‌یه‌)."
    },
    {
      "ayah": 17,
      "surah": 80,
      "text": "[\nقُتِلَ الْإِنْسَانُ مَا أَكْفَرَهُ (١٧)\n] نه‌فره‌ت له‌ مرۆڤی كافرو بێباوه‌ڕ بێت چه‌ند كوفره‌كه‌یان سه‌خته‌، یاخود چی وای لێ كردووه‌ كه‌ كوفر بكات و باوه‌ڕی به‌ زیندوو بوونه‌وه‌ نه‌بێت."
    },
    {
      "ayah": 18,
      "surah": 80,
      "text": "[\nمِنْ أَيِّ شَيْءٍ خَلَقَهُ (١٨)\n] ئایا مرۆڤی بێباوه‌ڕ ته‌ماشای خۆی ناكات خوای گه‌وره‌ له‌ چ شتێك ئه‌وی دروست كردووه‌، له‌ دڵۆپه‌ ئاوێكی بێڕێز."
    },
    {
      "ayah": 19,
      "surah": 80,
      "text": "[\nمِنْ نُطْفَةٍ خَلَقَهُ فَقَدَّرَهُ (١٩)\n] له‌و دڵۆپه‌ ئاوه‌ له‌ مه‌نی مرۆڤ دروستكراوه‌ پاشان خوای گه‌وره‌ ڕێكی خستووه‌و هه‌موو ئه‌ندامه‌كان و هه‌سته‌وه‌ره‌كانی پێی به‌خشیووه‌."
    },
    {
      "ayah": 2,
      "surah": 80,
      "text": "[\nأَنْ جَاءَهُ الْأَعْمَى (٢)\n] كاتێك كه‌ پیاوه‌ نابیناكه‌ (عبدالله¬ی كوڕی ئوم مه‌كتوم) هات بۆ لای، خوای گه‌وره‌ لۆمه‌ی پێغه‌مبه‌ری خوای كرد -\nصلی الله علیه وسلم\n-  (نابێت بانگخوازان ته‌نها گرنگی و بایه‌خ به‌ ده‌سه‌ڵاتداران و گه‌وره‌كان و ده‌وڵه‌مه‌نده‌كان بده‌ن به‌ڵكو ناودارو بێناو، فه‌قیرو ده‌وڵه‌مه‌ند، ده‌سه‌ڵاتدارو بێ ده‌سه‌ڵات، ژن و پیاو، گه‌وره‌و بچووك ئه‌بێ گرنگی و بایه‌خ به‌ هه‌مووی بدرێت پاشان خوای گه‌وره‌ خۆی هیدایه‌تی هه‌ر كه‌سێك ئه‌دات كه‌ ویستی لێ بێت و ئه‌و كه‌سه‌یش شایانى هیدایه‌ت بێت)."
    },
    {
      "ayah": 20,
      "surah": 80,
      "text": "[\nثُمَّ السَّبِيلَ يَسَّرَهُ (٢٠)\n] پاشان ڕێگای هاتنه‌ ده‌ره‌وه‌یشی له‌ سكی دایكی بۆ ئاسان كردووه‌، یاخود ته‌واوتر ڕێگای ڕاست و ڕێگای چه‌وتى بۆ ئاسان كردووه‌و پێی ناساندووه‌و بۆی ڕوون كردۆته‌وه‌."
    },
    {
      "ayah": 21,
      "surah": 80,
      "text": "[\nثُمَّ أَمَاتَهُ فَأَقْبَرَهُ (٢١)\n] پاشان له‌ دوای مردنیشی خوای گه‌وره‌ ڕێزی له‌ مرۆڤ ناوه‌ كه‌ قه‌بری بۆی داناوه‌ كه‌ بخرێته‌ ناو گۆڕه‌وه‌و له‌سه‌ر زه‌وی فڕێ نه‌درێ دڕنده‌و باڵنده‌كان بیخۆن، یاخود بۆگه‌ن بكات."
    },
    {
      "ayah": 22,
      "surah": 80,
      "text": "[\nثُمَّ إِذَا شَاءَ أَنْشَرَهُ (٢٢)\n] وه‌ هه‌ر كاتێكیش خوای گه‌وره‌ ویستی لێ بێ له‌ پاش مردن له‌ ڕۆژی قیامه‌تدا زیندووی ئه‌كاته‌وه‌."
    },
    {
      "ayah": 23,
      "surah": 80,
      "text": "[\nكَلَّا لَمَّا يَقْضِ مَا أَمَرَهُ (٢٣)\n] نه‌خێر مرۆڤ ئه‌وه‌ی كه‌ خوای گه‌وره‌ فه‌رمانی پێ كردووه‌ وه‌كو خۆی جێبه‌جێی نه‌كردووه‌، واته‌: ئه‌م مرۆڤه‌ كافره‌ حه‌ق و مافی خوای گه‌وره‌ی نه‌داوه‌ له‌ نه‌فس و ماڵی خۆیدا، یاخود هیچ كه‌سێك ناتوانێ ئه‌وه‌ی كه‌ خوای گه‌وره‌ فه‌رزی كردووه‌ له‌سه‌ری هه‌ر هه‌مووی وه‌كو خۆی جێبه‌جێ بكات."
    },
    {
      "ayah": 24,
      "surah": 80,
      "text": "{تێڕوانین له‌ به‌خششه‌كانى خواى گه‌وره‌}\n [\nفَلْيَنْظُرِ الْإِنْسَانُ إِلَى طَعَامِهِ (٢٤)\n] با مرۆڤ ته‌ماشای خواردنه‌كه‌ی خۆی بكات كه‌ خوای گه‌وره‌ چۆن خواردنی پێ به‌خشیووه‌ له‌ ڕووه‌ك و دانه‌وێڵه‌ له‌سه‌ر زه‌ویدا، واته‌: چۆن ئه‌و زه‌وییه‌ مردووه‌ زیندوو ئه‌كاته‌وه‌ به‌و شێوه‌یه‌ش ئێوه‌ زیندوو ئه‌كاته‌وه‌."
    },
    {
      "ayah": 25,
      "surah": 80,
      "text": "[\nأَنَّا صَبَبْنَا الْمَاءَ صَبًّا (٢٥)\n] ئێمه‌ له‌ ئاسمانه‌وه‌ ئاومان به‌ لێزمه‌ و به‌خوڕ ناردۆته‌ خواره‌وه‌ بۆ سه‌ر زه‌وی."
    },
    {
      "ayah": 26,
      "surah": 80,
      "text": "[\nثُمَّ شَقَقْنَا الْأَرْضَ شَقًّا (٢٦)\n] پاشان ئه‌و ئاوه‌مان خستۆته‌ ناو زه‌وییه‌وه‌، پاشان زه‌ویمان له‌ت كردووه‌ بۆ ده‌رچوونی ئه‌و ڕووه‌ك و دانه‌وێڵانه‌."
    },
    {
      "ayah": 27,
      "surah": 80,
      "text": "[\nفَأَنْبَتْنَا فِيهَا حَبًّا (٢٧)\n] وه‌ هه‌موو جۆره‌ دانه‌وێڵه‌یه‌كمان له‌ زه‌ویدا ڕواندووه‌ ئه‌وه‌ی كه‌ خۆراكی مرۆڤ بێ."
    },
    {
      "ayah": 28,
      "surah": 80,
      "text": "[\nوَعِنَبًا\n] وه‌ ترێ [\nوَقَضْبًا (٢٨)\n] وه‌ ئه‌وه‌یشی كه‌ گژوگیای ئاژه‌ڵه‌كان بێت، یاخود ئالیكی ئاژه‌ڵه‌كان."
    },
    { "ayah": 29, "surah": 80, "text": "[\nوَزَيْتُونًا وَنَخْلًا (٢٩)\n] وه‌ زه‌یتون و دار خورما." },
    {
      "ayah": 3,
      "surah": 80,
      "text": "[\nوَمَا يُدْرِيكَ لَعَلَّهُ يَزَّكَّى (٣)\n] ئه‌ی محمد -\nصلی الله علیه وسلم\n- تۆ چوزانی له‌وانه‌یه‌ ئه‌م پیاوه‌ نابینایه‌ هاتبێ بیه‌وێ خۆی له‌ تاوان پاك بكاته‌وه‌ به‌وه‌ی كه‌ فێری دینه‌كه‌ی بێت."
    },
    {
      "ayah": 30,
      "surah": 80,
      "text": "[\nوَحَدَائِقَ غُلْبًا (٣٠)\n] وه‌ باخ و بێستانی چڕو پڕو درێژو ئه‌ستوورو كۆمه‌ڵ، خوای گه‌وره‌ هه‌موو ئه‌و شتانه‌ی پێ به‌خشیوون."
    },
    {
      "ayah": 31,
      "surah": 80,
      "text": "[\nوَفَاكِهَةً وَأَبًّا (٣١)\n] وه‌ جۆره‌ها میوه‌ی پێ به‌خشیوون (أَبّ) گژو گیایه‌كه‌ كه‌ مرۆڤ نایخوات و تایبه‌ته‌ به‌ ئاژه‌ڵ، خوای گه‌وره‌ ئاژه‌ڵانیشی له‌بیر نه‌كردووه‌و گژو گیای له‌ زه‌وی بۆ ده‌ركردوون، وه‌ له‌وه‌ڕگای بۆ داناون."
    },
    {
      "ayah": 32,
      "surah": 80,
      "text": "[\nمَتَاعًا لَكُمْ وَلِأَنْعَامِكُمْ (٣٢)\n] ئه‌مه‌ بژێوی ژیانی خۆتان و ئاژه‌ڵه‌كانتانه‌ له‌ دونیادا تا ڕۆژی قیامه‌ت."
    },
    {
      "ayah": 33,
      "surah": 80,
      "text": "{چه‌ند دیمه‌نێكى ترسناكى رۆژى قیامه‌ت}\n [\nفَإِذَا جَاءَتِ الصَّاخَّةُ (٣٣)\n] كاتێك كه‌ رۆژى قیامه‌ت دێت، (الصَّاخَّةُ) ناوێكه‌ له‌ ناوه‌كانی ڕۆژی قیامه‌ت، بۆیه‌ واى پێ وتراوه‌ چونكه‌ ده‌نگى ڕۆژی قیامه‌ت ئه‌وه‌نده‌ قورس و سه‌خت و گه‌وره‌یه‌ ده‌دات به‌ گوێیه‌كانداو نزیكه‌ كه‌ڕیان بكات."
    },
    { "ayah": 34, "surah": 80, "text": "[\nيَوْمَ يَفِرُّ الْمَرْءُ مِنْ أَخِيهِ (٣٤)\n] له‌و ڕۆژه‌دا مرۆڤ له‌ برای خۆی ڕائه‌كات." },
    { "ayah": 35, "surah": 80, "text": "[\nوَأُمِّهِ وَأَبِيهِ (٣٥)\n] وه‌ له‌ دایك و باوكی ڕائه‌كات." },
    {
      "ayah": 36,
      "surah": 80,
      "text": "[\nوَصَاحِبَتِهِ وَبَنِيهِ (٣٦)\n] وه‌ له‌ خێزان و منداڵه‌كانی ڕائه‌كات، كه‌ ئه‌مه‌ نزیكترین كه‌سه‌ نزیكه‌كانێتی، (عیكریمه‌) فه‌رموویه‌تی: پیاو ئه‌گات به‌ خێزانی خۆی پێی ئه‌ڵێ ئه‌ی ئافره‌ت چۆن پیاوێك بوومه‌ بۆت؟ ئه‌ڵێ: به‌ڕاستی باشترین پیاو بوویته‌و ئه‌وه‌ی له‌ توانات بێ كردووته‌و مه‌دح و سه‌نای ئه‌كات، ئه‌ڵێ: ده‌ی ئه‌مڕۆ من پێویستم به‌ ته‌نها یه‌ك چاكه‌یه‌كه‌ پێم ببه‌خشی به‌هۆیه‌وه‌ ڕزگارم ئه‌بێ، ئه‌ویش ئه‌ڵێ: وه‌ڵاهی ئه‌وه‌ی تۆ داوای ئه‌كه‌ی زۆر ئاسانه‌ به‌ڵام ناتوانم بتده‌مێ خۆمیش وه‌كو تۆ پێویستم پێیه‌تی، ڕوو ئه‌كاته‌ كوڕه‌كه‌ی و پێى ئه‌ڵێ: ئه‌ی كوڕی خۆم چۆن باوكێك بوومه‌ بۆت؟ ئه‌ڵێ: وه‌ڵاهی باشترین باوك بوویته‌، ئه‌ڵێ: ده‌ی پێویستم به‌ ته‌نها چاكه‌یه‌كه‌ بمده‌یتێ ڕزگارم ئه‌بێ، ئه‌ڵێ: وه‌ڵاهی خۆم له‌ تۆ زیاتر پێویستمه‌ نایداتێ، بۆیه‌ ئه‌فه‌رمووێ: له‌و ڕۆژه‌دا هه‌موو كه‌سێك له‌ كه‌سه‌ نزیكه‌كانی ڕائه‌كات تا داواى چاكه‌یه‌كى لێنه‌كات."
    },
    {
      "ayah": 37,
      "surah": 80,
      "text": "[\nلِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ (٣٧)\n] له‌و ڕۆژه‌دا هه‌ر كه‌سێك سه‌رقاڵی ئیش و كاروباری خۆیه‌تی له‌سه‌ختی ڕۆژه‌كه‌دا كه‌س نایپه‌رژێته‌ سه‌ر كه‌س ته‌نانه‌ت پێغه‌مبه‌ران كاتێك كه‌ خه‌ڵكی ڕوویان تێ ئه‌كه‌ن و داوای شه‌فاعه‌تیان لێ ئه‌كات هه‌موویان ئه‌فه‌رموون: (نَفْسي نَفْسي)، ته‌نانه‌ت عیسای كوڕی مه‌ریه‌م ئه‌فه‌رمووێ: (سوێند به‌خوای گه‌وره‌ داوا له‌ خوای گه‌وره‌ ناكه‌م ته‌نها نه‌فسی خۆم نه‌بێ، ئه‌و مه‌ریه‌مه‌ی كه‌ لێی بوومه‌ داوای ئه‌وه‌ ناكه‌م كه‌ مه‌ریه‌میش ڕزگار بكات)، ته‌نها پێغه‌مبه‌ری خوا -\nصلی الله علیه وسلم\n- ئه‌فه‌رمووێ: (ئوممه‌ته‌كه‌م ئوممه‌ته‌كه‌م)."
    },
    {
      "ayah": 38,
      "surah": 80,
      "text": "[\nوُجُوهٌ يَوْمَئِذٍ مُسْفِرَةٌ (٣٨)\n] له‌و ڕۆژه‌دا كۆمه‌ڵێك ڕوو گه‌شاوه‌و پرشنگدارو جوانن و ئه‌دره‌وشێنه‌وه‌ كه‌ ڕووی باوه‌ڕدارانن."
    },
    {
      "ayah": 39,
      "surah": 80,
      "text": "[\nضَاحِكَةٌ مُسْتَبْشِرَةٌ (٣٩)\n] وه‌ خاوه‌نى ئه‌و ڕووانه‌ پێ ئه‌كه‌نن له‌به‌ر ئه‌وه‌ی موژده‌یان پێدراوه‌و دڵخۆشن و ئه‌و دڵخۆشییه‌ به‌ ڕوویانه‌وه‌ دیاره‌، كه‌ به‌هه‌شتییه‌كانن."
    },
    {
      "ayah": 4,
      "surah": 80,
      "text": "[\nأَوْ يَذَّكَّرُ\n] یاخود په‌ندو ئامۆژگاری وه‌ربگرێ له‌وه‌ی كه‌ تۆ فێری ئه‌كه‌ی [\nفَتَنْفَعَهُ الذِّكْرَى (٤)\n] ئه‌و په‌ندو ئامۆژگارییه‌ی تۆ سوودی پێ بگه‌یه‌نێت و له‌ حه‌رام دورى بخاته‌وه‌."
    },
    {
      "ayah": 40,
      "surah": 80,
      "text": "[\nوَوُجُوهٌ يَوْمَئِذٍ عَلَيْهَا غَبَرَةٌ (٤٠)\n] وه‌ له‌و رۆژه‌دا كۆمه‌ڵێك ڕووی تریش ته‌پوتۆزاوین."
    },
    { "ayah": 41, "surah": 80, "text": "[\nتَرْهَقُهَا قَتَرَةٌ (٤١)\n] وه‌ ڕه‌ش بوونه‌و ڕه‌شی دایپۆشیون." },
    {
      "ayah": 42,
      "surah": 80,
      "text": "[\nأُولَئِكَ هُمُ الْكَفَرَةُ الْفَجَرَةُ (٤٢)\n] كه‌ ئه‌مه‌ رووى كافرانه‌، ئه‌و كه‌سانه‌ی كه‌ دڵیان پڕ بووه‌ له‌ كوفرو كرده‌وه‌یان خراپ بووه‌و له‌ ڕێ ده‌رچوو بوونه‌و ئه‌و ڕۆژه‌یان به‌درۆ زانیوه‌و شوێن پێغه‌مبه‌ری خوا -\nصلی الله علیه وسلم\n-  نه‌كه‌وتوونه‌، والله أعلم."
    },
    {
      "ayah": 5,
      "surah": 80,
      "text": "[\nأَمَّا مَنِ اسْتَغْنَى (٥)\n] به‌ڵام كه‌سێك كه‌ ده‌وڵه‌مه‌نده‌، یاخود خۆیان وا نیشان ئه‌ده‌ن كه‌ بێپێویستن لێت و پێویستیان به‌ تۆ و به‌ ئیمان هێنان به‌ تۆ و به‌و زانیاری و وه‌حیه‌ی تۆ نیه‌."
    },
    { "ayah": 6, "surah": 80, "text": "[\nفَأَنْتَ لَهُ تَصَدَّى (٦)\n] تۆ ڕوو ئه‌كه‌یته‌ ئه‌وان و گرنگی و بایه‌خ به‌وان ئه‌ده‌یت." },
    {
      "ayah": 7,
      "surah": 80,
      "text": "[\nوَمَا عَلَيْكَ أَلَّا يَزَّكَّى (٧)\n] هیچ شتێك له‌سه‌ر تۆ نیه‌ كه‌سێك كه‌ ئیمان نه‌هێنێت، واته‌: له‌سه‌ر تۆ نیه‌ ئه‌وه‌نده‌ت له‌سه‌ره‌ كه‌ دینه‌كه‌ی خوای گه‌وره‌ بگه‌یه‌نیت و ته‌نها گه‌یاندنت له‌سه‌ره‌."
    },
    {
      "ayah": 8,
      "surah": 80,
      "text": "[\nوَأَمَّا مَنْ جَاءَكَ يَسْعَى (٨)\n] به‌ڵام كه‌سێك به‌خێرایی به‌ره‌و پیری تۆ هاتووه‌ و هه‌وڵ و كۆشش ده‌كات بۆ ئه‌وه‌ی ڕێنمایی بكه‌یت و فێره‌ دینی بكه‌ی."
    },
    { "ayah": 9, "surah": 80, "text": "[\nوَهُوَ يَخْشَى (٩)\n] وه‌ ئه‌و ترسی خوای گه‌وره‌ى له‌دڵدایه‌و له‌ خوای گه‌وره‌ ئه‌ترسێ." }
  ]
}
