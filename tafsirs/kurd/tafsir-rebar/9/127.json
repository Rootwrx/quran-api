{
  "text": "[\nوَإِذَا مَا أُنْزِلَتْ سُورَةٌ نَظَرَ بَعْضُهُمْ إِلَى بَعْضٍ\n] وە كاتێك كە سووڕەتێك دائەبەزێت هەندێك لە مونافیقان تەماشای هەندێكی تر ئەكەن [\nهَلْ يَرَاكُمْ مِنْ أَحَدٍ ثُمَّ انْصَرَفُوا\n] ئایا كەس لە موسڵمانانتان لێوە دیارەو ئەتانبینن بۆ ئەوەی كە لێرە بڕۆین‌و گوێمان لەم وەحی‌و قورئانە نەبێ، پاشان ئەڕۆن‌و بەجێیدێلن [\nصَرَفَ اللَّهُ قُلُوبَهُمْ\n] بۆیە خوای گەورەش دڵیان لەسەر هیدایەت‌و چاكە لائەدات [\nبِأَنَّهُمْ قَوْمٌ لَا يَفْقَهُونَ (١٢٧)\n] چونكە ئەوان كەسانێكن هیچ تێناگەن.",
  "ayah": 127,
  "surah": 9
}
