{
  "text": "[\nلَقَدْ جَاءَكُمْ رَسُولٌ مِنْ أَنْفُسِكُمْ\n] بەدڵنیایی ئەی گرۆی عەرەب پێغەمبەرێك لە نەفسی خۆتان هاتووە كە عەرەبە وەكو خۆتان، وە رەچەڵەك‌و سیفەت‌و ئەمانەت‌و دەستپاكی دەناسن، یاخود ئەی مرۆڤایەتی پێغەمبەرێك هاتووە وەكو خۆتان مرۆڤە [\nعَزِيزٌ عَلَيْهِ مَا عَنِتُّمْ\n] هەر شتێك ئێوە تووشی مەشەقەو ناڕەحەتی بكات پێغەمبەری خوا -\nصلی الله علیه وسلم\n-  پێی ناخۆشە، یان ئەوەی ئێوە تووشی سزا بكات لە قیامەتدا پێی ناخۆشە [\nحَرِيصٌ عَلَيْكُمْ\n]  وە زۆر سووڕە لەسەر هیدایەت‌و باوەڕهێنان‌و سودی دونیاو قیامەتتان [\nبِالْمُؤْمِنِينَ رَءُوفٌ رَحِيمٌ (١٢٨)\n]  بەرامبەر بە باوەڕداران زۆر بەڕەحم‌و سۆزو بەزەیی و میهرەبانە.",
  "ayah": 128,
  "surah": 9
}
