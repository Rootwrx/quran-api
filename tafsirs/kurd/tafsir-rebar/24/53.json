{
  "text": "[\nوَأَقْسَمُوا بِاللَّهِ جَهْدَ أَيْمَانِهِمْ لَئِنْ أَمَرْتَهُمْ لَيَخْرُجُنَّ\n] مونافیقان سوێند ئه‌خۆن به‌ خوای گه‌وره‌ ئه‌وپه‌ڕی سوێند خواردن ئه‌گه‌ر تۆ فه‌رمانمان پێ بكه‌ی ئه‌وه‌ ئێمه‌ش له‌گه‌ڵتدا ده‌رئه‌چین بۆ جیهاد كردن [\nقُلْ لَا تُقْسِمُوا\n] ئه‌ی محمد -\nصلی الله علیه وسلم\n- بڵێ: سوێند مه‌خۆن [\nطَاعَةٌ مَعْرُوفَةٌ\n] ئه‌گه‌ر ڕاست ئه‌كه‌ن گوێڕایه‌ڵی من بكه‌ن ئه‌مه‌ شتێكی باشه‌، یان ئێوه‌یش وه‌كو باوه‌ڕداران به‌بێ سوێند خواردن گوێڕایه‌ڵى من بكه‌ن [\nإِنَّ اللَّهَ خَبِيرٌ بِمَا تَعْمَلُونَ (٥٣)\n] به‌ دڵنیایى خوای گه‌وره‌ زۆر زانیاری وردی هه‌یه‌ به‌ كرده‌وه‌كانی ئێوه‌ \n[\nقُلْ أَطِيعُوا اللَّهَ وَأَطِيعُوا الرَّسُولَ\n] ئه‌ی محمد -\nصلی الله علیه وسلم\n- پێیان بڵێ: گوێڕایه‌ڵی خواو گوێڕایه‌ڵی پێغه‌مبه‌ری خوا بكه‌ن -\nصلی الله علیه وسلم\n-، واته‌ شوێن قورئان و سوننه‌ت بكه‌ون [\nفَإِنْ تَوَلَّوْا\n] وه‌ ئه‌گه‌ر پشتیان هه‌ڵكرد [\nفَإِنَّمَا عَلَيْهِ مَا حُمِّلَ\n] ئه‌وه‌ پێغه‌مبه‌ری خوا -\nصلی الله علیه وسلم\n- ته‌نها گه‌یاندنی دینه‌كه‌ی له‌سه‌ره‌ كه‌ به‌ جوانترین و ته‌واوترین شێواز جێبه‌جێی كردووه‌ [\nوَعَلَيْكُمْ مَا حُمِّلْتُمْ\n] وه‌ ئێوه‌ش لێپرسینه‌وه‌تان له‌گه‌ڵدا ئه‌كرێ له‌سه‌ر ئه‌و ئه‌ركه‌ی له‌سه‌ر شانتانه‌ كه‌ گوێڕایه‌ڵی كردن و ئیمان هێنانه‌ [\nوَإِنْ تُطِيعُوهُ تَهْتَدُوا\n] وه‌ ئه‌گه‌ر بێتوو ئێوه‌ گوێڕایه‌ڵی پێغه‌مبه‌ری خوا بكه‌ن -\nصلی الله علیه وسلم\n- ئه‌وه‌ هیدایه‌ت وه‌رئه‌گرن و دێنه‌ سه‌ر ڕێگای ڕاست [\nوَمَا عَلَى الرَّسُولِ إِلَّا الْبَلَاغُ الْمُبِينُ (٥٤)\n] وه‌ هیچ شتێكیش له‌سه‌ر پێغه‌مبه‌ری خوا نیه‌ -\nصلی الله علیه وسلم\n- ته‌نها گه‌یاندنێكی ئاشكرا نه‌بێ كه‌ دینه‌كه‌تان پێ بگه‌یه‌نێت.",
  "ayah": 53,
  "surah": 24
}
