{
  "text": "[\nوَقَالَ الْمَلَأُ الَّذِينَ كَفَرُوا مِنْ قَوْمِهِ\n] دیسانه‌وه‌ ده‌سه‌ڵاتدارو سه‌ركرده‌كان له‌ كافران له‌ قه‌ومه‌كه‌ی وتیان: [\nلَئِنِ اتَّبَعْتُمْ شُعَيْبًا إِنَّكُمْ إِذًا لَخَاسِرُونَ (٩٠)\n] ئه‌گه‌ر بێتوو ئێوه‌ شوێنی شوعه‌یب بكه‌ون و ئیمانی پێ بێنن و بچنه‌ ناو دینه‌كه‌ی ئه‌وه‌ ئێوه‌ زه‌ره‌رمه‌ند ئه‌بن و تیا ئه‌چن و له‌ ناوتان ئه‌ده‌ین، یاخود ئیتر نابێ فێڵ بكه‌ن له‌ كێشانه‌و پێوانه‌دا به‌وه‌ زه‌ره‌ر ئه‌كه‌ن.",
  "ayah": 90,
  "surah": 7
}
