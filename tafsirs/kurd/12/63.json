{
  "text": "[\nفَلَمَّا رَجَعُوا إِلَى أَبِيهِمْ\n] كاتێك گه‌ڕانه‌وه‌ بۆ لای باوكیان [\nقَالُوا يَا أَبَانَا مُنِعَ مِنَّا الْكَيْلُ فَأَرْسِلْ مَعَنَا أَخَانَا\n] وتیان: ئه‌ی باوكه‌ له‌مه‌ودوا هیچ خواردنێكی ترمان پێ ناده‌ن تا تۆ بنیامینی برامان له‌گه‌ڵماندا نه‌نێریت، بۆیه‌ له‌گه‌ڵماندا بینێره‌ [\nنَكْتَلْ\n] به‌هۆی ناردنی ئه‌وه‌وه‌ بارێكی زیاتر خواردن دێنین [\nوَإِنَّا لَهُ لَحَافِظُونَ (٦٣)\n] وه‌ ئێمه‌ش به‌ دڵنیایى براكه‌مان ئه‌پارێزین و نایه‌لین تووشی هیچ زه‌ره‌رو زیانێك بێت.",
  "ayah": 63,
  "surah": 12
}
