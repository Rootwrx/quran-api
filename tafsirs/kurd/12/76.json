{
  "text": "[\nفَبَدَأَ بِأَوْعِيَتِهِمْ قَبْلَ وِعَاءِ أَخِيهِ\n] ئه‌وانیش یه‌كه‌مجار باری براكان گه‌ڕان پێش باری بنیامینى براى یوسف بۆ ئه‌وه‌ی كه‌ گومان نه‌چێته‌ سه‌ریان [\nثُمَّ اسْتَخْرَجَهَا مِنْ وِعَاءِ أَخِيهِ\n] دواتر كه‌ گه‌ڕان له‌ناو باری بنیامیندا ده‌ریان كرد [\nكَذَلِكَ كِدْنَا لِيُوسُفَ\n] خوای گه‌وره‌ ئه‌فه‌رمووێ: به‌م شێوازه‌ نه‌خشه‌مان بۆ یوسف دانا نه‌خشه‌یه‌ك كه‌ خوا پێى رازیه‌و پڕه‌ له‌ حیكمه‌ت و به‌رژه‌وه‌ندى [\nمَا كَانَ لِيَأْخُذَ أَخَاهُ فِي دِينِ الْمَلِكِ\n] ئه‌و سزای براكه‌ی خۆی نه‌دا به‌ گوێره‌ی شه‌ریعه‌تی پاشاكه‌ به‌وه‌ی كه‌ ئه‌بوایه‌ لێی بدرایاو دوو قات غه‌رامه‌ بكرایه‌ به‌ڵام ئه‌م به‌ گوێره‌ی شه‌ریعه‌تی یه‌عقوبی باوكی كردو كردی به‌ كۆیله‌و بۆ ماوه‌ی ساڵێك لای خۆی هێشتیه‌وه‌ [\nإِلَّا أَنْ يَشَاءَ اللَّهُ\n] ئیلا ئه‌گه‌ر خوای گه‌وره‌ ویستی لێ بێت [\nنَرْفَعُ دَرَجَاتٍ مَنْ نَشَاءُ\n] پله‌ی هه‌ر كه‌سێك به‌رز ئه‌كه‌ینه‌وه‌ كه‌ ویستمان لێ بێت وه‌كو پله‌و پایه‌ى یوسفمان -\nصلی الله علیه وسلم\n-  به‌رز كرده‌وه‌ [\nوَفَوْقَ كُلِّ ذِي عِلْمٍ عَلِيمٌ (٧٦)\n] له‌سه‌رووی هه‌موو خاوه‌ن زانیاریه‌كه‌وه‌ زانایه‌كی تر هه‌یه‌ تا ده‌گاته‌ خوای گه‌وره‌.",
  "ayah": 76,
  "surah": 12
}
