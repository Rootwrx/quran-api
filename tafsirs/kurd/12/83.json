{
  "text": "[\nقَالَ بَلْ سَوَّلَتْ لَكُمْ أَنْفُسُكُمْ أَمْرًا\n] كاتێك كه‌ گه‌ڕانه‌وه‌و بۆ یه‌عقوبیان -\nصلی الله علیه وسلم\n-  گێڕایه‌وه‌ فه‌رمووی: به‌ڵكو ئه‌مه‌ نه‌فستان ئه‌م ئیشه‌ی بۆ جوان كردوون و ڕازاندۆته‌وه‌ كه‌ ئه‌ڵێن: كوڕه‌كه‌ دزی كردووه‌ له‌ حه‌قیقه‌تدا ئه‌و دزی نه‌كردووه‌ [\nفَصَبْرٌ جَمِيلٌ\n] فه‌رمووی: صه‌برو ئارامگرتنێكی جوان ئارام ئه‌گرم كه‌ هیچ گله‌یی و گازنده‌یه‌كی تیا نه‌بێت له‌ خوای گه‌وره‌ [\nعَسَى اللَّهُ أَنْ يَأْتِيَنِي بِهِمْ جَمِيعًا\n] به‌ڵكو خوای گه‌وره‌ هه‌موویانم بۆ بگه‌ڕێنێته‌وه‌ [\nإِنَّهُ هُوَ الْعَلِيمُ الْحَكِيمُ (٨٣)\n] به‌دڵنیایى هه‌ر خوای گه‌وره‌ زۆر زاناو كاربه‌جێیه‌.",
  "ayah": 83,
  "surah": 12
}
