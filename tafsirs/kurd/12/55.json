{
  "text": "[\nقَالَ اجْعَلْنِي عَلَى خَزَائِنِ الْأَرْضِ\n] یوسف -\nصلی الله علیه وسلم\n-  وتی: بمكه‌ به‌ سه‌رپه‌رشتیاری خه‌زێنه‌كانی زه‌وی میصر له‌وه‌ی كه‌ خواردن و سه‌روه‌ت و سامانی تیایه‌ بۆ ئه‌وه‌ی دادپه‌روه‌ری بڵاو بكاته‌وه‌و زوڵم و سته‌م نه‌هێڵێ وه‌ خه‌ڵكه‌كه‌ بانگ بكات بۆ عیباده‌تی خوای گه‌وره‌، (یوسف -\nصلی الله علیه وسلم\n-  پێغه‌مبه‌ر بووه‌و ئه‌م شته‌ى به‌ وه‌حى كردووه‌، وه‌ ئه‌مه‌ شه‌ریعه‌تى ئێمه‌ نیه‌و له‌ شه‌ریعه‌تی ئێمه‌دا دروست نیه‌ داواى ده‌سه‌ڵات و پۆست بكرێت و پێغه‌مبه‌رى خوا -\nصلی الله علیه وسلم\n-  ده‌فه‌رمێت: ئه‌وه‌ى داواى بكات پێى نابه‌خشین) [\nإِنِّي حَفِيظٌ عَلِيمٌ (٥٥)\n] به‌دڵنیایى من زۆر پارێزه‌رم و هه‌مووی ئه‌پارێزم، وه‌ زۆر زانام له‌م بواره‌دا .",
  "ayah": 55,
  "surah": 12
}
