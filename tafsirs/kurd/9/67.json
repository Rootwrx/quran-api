{
  "text": "[\nالْمُنَافِقُونَ وَالْمُنَافِقَاتُ\n] پیاوانی دووڕوو ئافره‌تانی دووڕوو [\nبَعْضُهُمْ مِنْ بَعْضٍ\n] هه‌ندێكیان دۆست و پشتیوانی هه‌ندێكی تریانن [\nيَأْمُرُونَ بِالْمُنْكَرِ وَيَنْهَوْنَ عَنِ الْمَعْرُوفِ\n] فه‌رمان ئه‌كه‌ن به‌ خراپه‌و ڕێگری ئه‌كه‌ن له‌ چاكه‌ [\nوَيَقْبِضُونَ أَيْدِيَهُمْ\n] وه‌ ده‌ستیان تووند ئه‌گرن و ڕه‌زیلن له‌ به‌خشین [\nنَسُوا اللَّهَ\n] خوای گه‌وره‌یان له‌بیر كرد [\nفَنَسِيَهُمْ\n] خوای گه‌وره‌ش وه‌كو له‌بیرچوو مامه‌ڵه‌یان له‌گه‌ڵدا ده‌كات و ئیهمالیان ده‌كات، ئه‌گه‌رنا خواى گه‌وره‌ هیچ شتێك له‌ بیر ناكات [\nإِنَّ الْمُنَافِقِينَ هُمُ الْفَاسِقُونَ (٦٧)\n] به‌ڕاستی مونافیقان ئه‌وانن كه‌ فاسقن و ده‌رچوون له‌ گوێڕایه‌ڵی خوا.",
  "ayah": 67,
  "surah": 9
}
