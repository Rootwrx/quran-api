{
  "text": "[\nالتَّائِبُونَ الْعَابِدُونَ الْحَامِدُونَ السَّائِحُونَ\n] ئه‌و كه‌سانه‌ی كه‌ ته‌وبه‌ ئه‌كه‌ن و له‌ تاوان ئه‌گه‌ڕێنه‌وه‌، وه‌ ئه‌وانه‌ی به‌ تاك و ته‌نها عیباده‌تی خوای گه‌وره‌ ئه‌كه‌ن، وه‌ ئه‌وانه‌ی حه‌مدو سه‌ناو ستایشی خوای گه‌وره‌ ئه‌كه‌ن له‌ كاتی خۆشی و ناخۆشی، وه‌ ئه‌وانه‌ی كه‌ به‌ڕۆژوون، یاخود ئه‌وانه‌ی جیهاد ئه‌كه‌ن له‌ پێناو خوای گه‌وره‌ [\nالرَّاكِعُونَ السَّاجِدُونَ\n] وه‌ ئه‌وانه‌ی له‌ كاتی نوێژدا له‌ ڕكوع و له‌ كڕنوشدان [\nالْآمِرُونَ بِالْمَعْرُوفِ وَالنَّاهُونَ عَنِ الْمُنْكَرِ\n] وه‌ ئه‌وانه‌ی فه‌رمان به‌ چاكه‌ ئه‌كه‌ن و ڕێگری له‌ خراپه‌ ئه‌كه‌ن [\nوَالْحَافِظُونَ لِحُدُودِ اللَّهِ\n] وه‌ ئه‌وانه‌ی سنووری خوای گه‌وره‌ ئه‌پارێزن و نایبه‌زێنن و فه‌رمانه‌كانى خوا جێبه‌جێ ده‌كه‌ن [\nوَبَشِّرِ الْمُؤْمِنِينَ (١١٢)\n] وه‌موژده‌ بده‌ به‌و ئیماندارانه‌ی كه‌ ئه‌م وه‌سفانه‌یان تیایه‌.",
  "ayah": 112,
  "surah": 9
}
