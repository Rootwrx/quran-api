{
  "text": "[\nوَمِنْ رَحْمَتِهِ جَعَلَ لَكُمُ اللَّيْلَ وَالنَّهَارَ لِتَسْكُنُوا فِيهِ وَلِتَبْتَغُوا مِنْ فَضْلِهِ\n] وه‌ له‌ ڕه‌حمه‌تی خوای گه‌وره‌ بۆ ئێوه‌ ئه‌وه‌یه‌ كه‌ شه‌و و ڕۆژی بۆ داناون، تا له‌ شه‌ودا هێمن و ئارام بن و پشوو بده‌ن، وه‌ به‌ڕۆژیش به‌ دوای فه‌زڵ و ڕه‌حمه‌ت و رزق و ڕۆزی خوای گه‌وره‌دا بگه‌ڕێن بۆ كار كردن و بازرگانى و گه‌شت كردن [\nوَلَعَلَّكُمْ تَشْكُرُونَ (٧٣)\n] وه‌ به‌ڵكو شوكرانه‌بژێری ئه‌م نیعمه‌تانه‌ی خوای گه‌وره‌ بكه‌ن.",
  "ayah": 73,
  "surah": 28
}
