{
  "text": "[\nوَلَقَدْ وَصَّلْنَا لَهُمُ الْقَوْلَ لَعَلَّهُمْ يَتَذَكَّرُونَ (٥١)\n] (رِفَاعة القُرَظِيّ) ده‌فه‌رمێت: ئه‌م ئایه‌ته‌ له‌سه‌ر ده‌ كه‌س دابه‌زى كه‌ من یه‌كێكیان بووم، واته‌: ئێمه‌ وته‌ی خۆمان هه‌ندێكیمان به‌ هه‌ندێكی گه‌یاندووه‌، واته‌: وته‌ی خۆمان درێژ كردۆته‌وه‌و ڕوونمان كردۆته‌وه‌ به‌ڵكو قوڕه‌یش بیر بكه‌نه‌وه‌و په‌ندو ئامۆژگاری وه‌ربگرن، یاخود پێغه‌مبه‌ر له‌ دوای پێغه‌مبه‌رمان ناردووه‌ به‌ڵكو په‌ندو ئامۆژگارى وه‌ربگرن.",
  "ayah": 51,
  "surah": 28
}
