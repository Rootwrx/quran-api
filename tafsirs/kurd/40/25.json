{
  "text": "[\nفَلَمَّا جَاءَهُمْ بِالْحَقِّ مِنْ عِنْدِنَا\n] وه‌ كاتێك كه‌ حه‌قی بۆ هێنان له‌لایه‌ن ئێمه‌وه‌ ئه‌و هه‌موو موعجیزه‌یه‌ی كه‌ به‌ چاوی خۆیان بینیان [\nقَالُوا اقْتُلُوا أَبْنَاءَ الَّذِينَ آمَنُوا مَعَهُ\n] وتیان ئه‌وانه‌ی كه‌ ئیمانیان هێناوه‌ له‌گه‌ڵ موسادا كوڕه‌كانیان بكوژن [\nوَاسْتَحْيُوا نِسَاءَهُمْ\n] وه‌ ئافره‌تانیان بهێلنه‌وه‌ بۆ خزمه‌تكاری [\nوَمَا كَيْدُ الْكَافِرِينَ إِلَّا فِي ضَلَالٍ (٢٥)\n] وه‌ نه‌خشه‌و پیلانی كافران ته‌نها له‌ گومڕایی و وێڵی و تیاچووندایه‌.",
  "ayah": 25,
  "surah": 40
}
